༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
TibetanBuddhistResourceCenter
TextScan Input Form -Title Page
Work: W3CN4320 ImageGroup: 13CN8558
LCCN: n/a ISBN: n/a
Title:
དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་སོགས་གསར་རྙེད་ཐོད་བུའི་སྐོར།
dbumala jugpa'i sabead dri med shelphreng sogs gsarrnyedthodbu'i
skor/
Author:
n/a
Descriptor: n/a
OriginalPublication: n/a;n/a
Place: In/a
Publisher: n/a
Date: n/a
Volume: 1
TotalVolumes: 1
TBRCPages: 2
IntroductoryPages: n/a
TextPages: n/a
ScanningInformation: ScannedatTibetan BuddhistResourceCenter, 1430 MassachusettsAve, 5th Floor
Cambridge, Mass.02138.

༄༅།།དབུ་མ་ལ་འཇུག་པའི་ས་བཅད་དྲི་མེད་ཤེལ་
ཕྲེང་སོགས་གསར་རྙེད་ཐོར་བུའི་
སྐོར་བཞུགས་སོ། །
སྡེས་བརྩོན་དམ་པ།
གསེར་ཐང་བླ་རུང་ལྔ་རིག་ནང་བསྟན་སློབ་གླིང་།

༄༅། །དབུ་མ་ལ་འཇུག་པའི་ས་བཅད་དྲི་མེད་ཤེལ་
ཕྲེང་སོགས་གསར་རྙེད་ཐོར་བུའི་སྐོར་
བཞུགས་སོ། །
༧ ཀུན་མཁྱེན་མི་ཕམ་རྒྱ་མཚོས་མཛད།

ཀུན་མཁྱེན་མི་ཕམ་རྒྱ་མཚོའི་གསུང༌།
༡༥༠
ས་བརྒྱད་པ་
ས་དགུ་པ་ལེགས་པའི་བློ་གྲོས་བཤད་པ། ༡༥༤
ས་བཅུ་པ་ཆོས་ཀྱི་སྤྲིན་བཤད་པ། ་་་་་་་་་་༡༥༥
བཅུ་གཅིག་པ་སའི་ཡོན་ཏན་བཤད་པ། ༡༥༦
མཇུག་གི་དོན། ༡༨༣
༈ གུ་རུ་མཁའ་འགྲོ་བཞི་བསྐོར་གྱིས་སྒྲུབ་པ་
སྙིང་གི་ཏི་ལ་ཀ
༈ སྒྲོལ་མ་ཀུ་རུ་ཀུལླེའི་སྒྲུབ་ཐབས
ཡིད་བཞིན་དབང་གི་འདོད་འཇོ། ༡༩༥
༈ མ་ཧཱ་གུ་རུ་བློ་ལྡན་མཆོག་སྲེད་སོགས། ༢༡༠
༈ རིག་བྱེད་མའི་བསྟོད་པ་དཔལ་ལྡན་ས་
གསུམ་དགའ་བའི་དགའ་སྟོན། ༢༡༢
༈ སྒྲོལ་མ་རིག་བྱེད་མའི་མཆོད་ཆོག་
དཔག་བསམ་ཤིང་ཆེན། ་་་་་་་་་་་་་---་་་་-་་་་་་་་-- ༢༡༦
༈ རྟོག་པ་ལས་གསུངས་པའི་ལྷ་མོ་འོད་ཟེར་ཅན་གྱི་སྒྲུབ
ཐབས་དངོས་གྲུབ་འདོད་དགུའི་
2

དཀར་ཆག
དཔལ་འབར། ༢༢༠
༈ བླ་མ་དཔའ་བོ་མཁའ་འགྲོའི་སྲོག་འཁོར་
བླ་རྡོ་བྱ་ཐབས་ནོར་བུའི་བང་མཛོད། ༢༤༣
༈ གུ་རུ་དཔའ་བོ་མཁའ་འགྲོའི་ཚོགས་མཆོད་
བྱིན་རླབས་ཆར་འབེབས། ༢༤༧
༈ དབུ་མ་ལ་འཇུག་པའི་ས་བཅད་
དྲི་མེད་ཤེལ་ཕྲེང༌། ༢༥༣
༈ སྙན་ཚིག་ཀུན་བཟང་འཁོར་ལོ་
ནོར་བུའི་དོ་ཤལ། ༣༢༠
༈ ཀུན་མཁྱེན་མི་ཕམ་རྒྱ་མཚོ་ལ་གསོལ་བ་
འདེབས་ཚུལ་གཡུལ་ལས་རྣམ་པར་
རྒྱལ་བའི་རྔ་སྒྲ ༣༢༣
༈ ཀྱེ སྔོན་ཚེ་འཛམ་གླིང་འདི་དག་སོགས། ༣༦༦
༈ པདྨ་འོད་གསལ་མདོ་སྔགས་གླིང་པའི་སྡེར་བསྔགས་
ཤིང་ཞབས་པད་བརྟན་པར་གསོལ་བའི་
བྱ་དཀའ་བའི་རེའུ་མིག་སོགས། ༣༦༨
3

ཀུན་མཁྱེན་མི་ཕམ་རྒྱ་མཚོའི་གསུང༌།
༈ རབ་འབྱམས་སྲས་བཅས་སོགས། ༣༧༢
༣༧༢
༈ ཤེས་བྱ་ཀུན་མཁྱེན་སོགས།
༣༧༢༈ ཧཱུཾ གཞི་དབྱིངས་འགྱུར་མེད་སོགས།
༈ གཏར་དམིགས་དང་མེ་དམིགས་སོགས། ༣༧༣
4

འཇུག་འགྲེལ་ཟླ་བའི་ཞལ་ལུང༌།
༅། །བིམལཱརྐམཱལཙནྡྲསྱམུཁཱགམམདྷྱམཀཱབ
ཏཱརསྱཊིཀནཱམབིཧརཏིསྶ །
༅། །དབུ་མ་ལ་འཇུག་པའི་འགྲེལ་བ་ཟླ་བའི་ཞལ་ལུང་
དྲི་མེད་ཤེལ་ཕྲེང་ཞེས་བྱ་བ་
བཞུགས་སོ། །
ཨོཾ་སྭ་སྟི། རྒྱལ་བ་མཉམས་མེད་ཤཱཀྱའི་རྒྱལ་པོ་དང་། །རྒྱལ་ཚབ་རྒྱལ་བུའི་སྲས་
དང་རྒྱལ་བ་ཡི། །སློབ་མའི་གཙོ་དང་རྒྱལ་བུའི་རྒྱུད་འཛིན་པ། །ཕྱོགས་ལས་
རྣམ་པར་རྒྱལ་ཀུན་རྒྱལ་གྱུར་ཅིག །འདི་ན་རྟོགས་པ་བཞི་ཡི་གཏན་ཚིགས་
ལས། །དང་པོར་གྱུར་པ་ཆོས་རྣམས་ཚུལ་གཅིག་པུ། །སྟོན་པ་ཡང་དག་རིགས་
པའི་ལམ་གསལ་བའི། །བསྟན་བཅོས་གཞུང་གི་འགྲེལ་བཤད་རྣམ་པར་
དགོད།།དེ་ལ་འདིར་སངས་རྒྱས་གཉིས་པ་དཔལ་མགོན་འཕགས་པ་ཀླུ་སྒྲུབ་ཀྱི་
དགོངས་པ་མཐར་ཐུག་པ་གསལ་བར་བྱེད་པ་བསྟན་བཅོས་ཐམས་ཅད་ཀྱི་རྒྱལ་
པོ་དབུ་མ་ལ་འཇུག་པ་འདི་འཆད་པ་ལ། མཚན་གྱི་དོན།འགྱུར་གྱི་ཕྱག །
གཞུང་གི་དོན། མཇུག་གི་དོན་དང་བཞི་ལས། དང་པོ། རྒྱ་གར་སྐད་དུ། མ་དྷྱ་མ་
ཀ་ཨ་བ་ཏཱ་ར་ནཱ་མ། གཉིས་པ་ནི། བོད་སྐད་དུ། དབུ་མ་ལ་འཇུག་པ་ཞེས་
1

ཀུན་མཁྱེན་མི་ཕམ་རྒྱ་མཚོའི་གསུང༌།
བྱ་བ་སྟེ་འདིར་དབུ་མ་ལ་བརྗོད་བྱ་དོན་གྱི་དབུ་མ་སྤྲོས་པ་ཐམས་ཅད་དང་བྲལ་
བའི་ཆོས་དབྱིངས་དང་། རྗོད་བྱེད་ཚིག་གི་དབུ་མ་དེ་དག་བརྗོད་བྱར་སྟོན་པའི་
གཞུང་གཉིས་ལས་ཕྱི་མ། དེ་ལའང་བཀའ་དང་བསྟན་བཅོས་གཉིས་ལས་ཕྱི་
མ་དབུ་མ་ཡི་བསྟན་བཅོས་རྩ་ཤེས་ལ་ཟབ་པ་དང་རྒྱ་ཆེ་བ་གཉིས་ཀྱི་སྒོ་ནས་
སམ། ངེས་དོན་གྱི་ལུང་དང་ཀླུ་སྒྲུབ་ཀྱི་མན་ངག་གི་སྒོ་ནས་འཇུག་པ་ཞེས་བྱ་
བ་སྟེ། དེ་ཡང་ཟབ་པའི་འཇུག་ཚུལ་ལ་རྩ་ཤེས་ཀྱི་དོན་ཐལ་རང་ཐུན་མོངས་
པའི་དབྱེ་གཞིར་གྱུར་པ་ལ། གཞུང་འདིས་རྣམ་གྲངས་མིན་པའི་དོན་དམ་
ཁས་ལེན་ཀུན་བྲལ་རྩལ་ཏུ་བཏོན་ནས་ཐུན་མིན་ཐལ་འགྱུར་བའི་དགོངས་པ་
ལྟར་བཀྲལ་བ་ཡིན་ཅིང་། རྒྱ་ཆེ་བ་སོ་སོའི་སྐྱེ་བོའི་སའི་ཆོས་གསུམ། འཕགས་
པ་སློབ་པའི་ས་བཅུ། མཐར་ཐུག་མི་སློབ་པའི་ས་དང་བཅས་པ་བཤད་པས་
སོ༑ ༑གཉིས་པ་ནི། ཉེས་པའི་རྩུབ་རེག་དང་བྲལ་བས་འཇམ་པ་དང་དོན་
གཉིས་འབྱོར་བའི་དཔལ་དང་ལྡན་པ་རྒྱལ་བའི་ཡབ་ཏུ་གྱུར་ཀྱང་རྒྱལ་སྲས་
གཞོན་ནུར་གྱུར་པ་ལ་ཕྱག་འཚལ་ལོ། །ཞེས་ལོ་ཙཱ་བས་འགྱུར་མཛད་པའི་
སྔ་ལོགས་སུ་ཕྱག་མཛད་པ་སྟེ་དོན་དམ་པའི་ཆོས་མངོན་པ་རྣམ་པར་བཞག་
པ་ཡིན་པས་འགྱུར་ཕྱག་ཀྱང་བཀས་བཅད་དང་མཐུན་ནོ། །གསུམ་པ་ལ།
བསྟན་བཅོས་རྩོམ་པ་ལ་འཇུག་པའི་ཡན་ལག་མཆོད་པར་བརྗོད་པ། བརྩམ་
བྱ་བསྟན་བཅོས་ཀྱི་ལུས་དངོས། བརྩམ་པ་མཐར་ཕྱིན་པའི་བྱ་བའོ། །དང་
པོ་ལ། བྱང་སེམས་ཀྱི་རྒྱུ་གསུམ་སྤྱིར་བསྟན་པ་དང༌། དེ་ལས་བྱེ་བྲག་ཏུ་སྙིང་
2

འཇུག་འགྲེལ་ཟླ་བའི་ཞལ་ལུང༌།
རྗེ་ལ་བསྟོད་པ་གཉིས། དང་པོ་ནི། ཡང་དག་པའི་བཤེས་གཉེན་གཞན་ལས་
གདམས་ངག་ཉན་ཅིང་གཞན་ལ་ཐོས་པའམ་སྒྲོགས་པ་དང་། བསོད་ནམ
དང་ཡེ་ཤེས་ཀྱི་ཆ་ཉན་ཐོས་ལས་འཕགས་པ་དང་རྟོགས་པ་མྱུར་ཞིང་། སངས་
རྒྱས་ལས་དམན་པ་རང་སངས་རྒྱས་འབྲིང་པོ་རྣམས་ནི་ཐུབ་པའི་དབང་པོའི་
གསུང་ལས་སྐྱེས་པ་དང་། སངས་རྒྱས་ནི་ལམ་སློབ་པ་བྱང་ཆུབ་སེམས་དཔའ་
ཡི་གནས་སྐབས་ཀྱི་ཁྱད་པར་དང་། ཡང་དག་པར་འཛིན་དུ་འཇུག་པ་ལས་
འཁྲུངས་ཤིང༌། སེམས་ཅན་ཀུན་སྡུག་བསྔལ་ལས་སྐྱོབས་འདོད་ཀྱི་སྙིང་རྗེའི་
སེམས་དྭང་། ཡོད་མེད་ཀྱི་མཐའ་གཉིས་སུ་མེད་པའི་བློ་སྟེ་ཤེས་རབ་དང༌།
བྱང་ཆུབ་ཀྱི་སེམས་དང་གསུམ་པོ་ནི་རྒྱལ་སྲས་རྣམས་ཀྱི་རྒྱུ་ཡིན་ཏེ། དེ་ཡང་
རིན་ཆེན་ཕྲེང་བ་ལས། བདག་ཉིད་དང་ནི་འཇིག་རྟེན་འདིས། །བླ་མེད་བྱང་
ཆུབ་ཐོབ་འདོད་ན། །དེ་ཡི་རྩ་བ་བྱང་ཆུབ་སེམས། །རི་དབང་རྒྱལ་པོ་ལྟར་
བརྟན་དང་། །ཕྱོགས་མཐར་གཏུག་པའི་སྙིང་རྗེ་དང༌། །གཉིས་ལ་མི་བརྟེན
ཡེ་ཤེས་ལགས། །ཞེས་གསུངས་པའི་ལུགས་སོ།
གཉིས་པ་ལ། སྙིང་རྗེ་ཆེན་པོ་ལ་སོ་སོར་མ་ཕྱེ་བར་བསྟོད་པ་དང་། ཕྱེ་སྟེ་ཕྱག་
འཚལ་བ་གཉིས། དང་པོ། གང་ཕྱིར་བརྩེ་བ་སྙིང་རྗེ་ཆེན་པོ་ཉིད་རྒྱལ་བའི་
ལོ་ཏོག་ཕུན་སུམ་ཚོགས་པ་འདིའི་དང་པོར་གལ་ཆེ་བ་ས་བོན་དང་ནི། བར་
དུ་གལ་ཆེ་བ་སྤྲེལ་བ་ལ་ཆུ་དང་འདྲ་སྟེ་སེམས་ཅན་མཐའ་མེད་པ་དང་སྤྱོད་པ
ངན་ཅིང་བྱས་པ་དྲིན་དུ་མི་གཟོ་བ་སོགས་ཀྱིས་མི་ཉམས་པ་དང༌། ཐ་མར་
3

ཀུན་མཁྱེན་མི་ཕམ་རྒྱ་མཚོའི་གསུང༌།
གལ་ཆེ་བ་ཡུན་རིང་དུ། ལོངས་སྤྱོད་གནས་ལ་སྨིན་པ་ལྟ་བུར་འདོད་པར་
གྱུར་པ། དེ་ཕྱིར་ཟླ་བའི་ཞབས་བདག་གིས་ཐོག་མར་སྙིང་རྗེར་བསྟོད་པར་
བགྱིའོ། །ཞེས་སོ། །གཉིས་པ་ལ། སེམས་ཅན་ལ་དམིགས་པའི་སྙིང་རྗེ་ལ་
བསྟོད་པ་དང༌། ཆོས་དང་དམིགས་པ་མེད་པའི་སྙིང་རྗེ་ལ་བསྟོད་པ་གཉིས།
དང་པོ་ནི། ང་ཡིར་འཛིན་པའི་སྔོན་དུའམ་དང་པོར་ང༵་ཞེས་པའི་འཛིན་སྟང་
གིས་བདག་ཡོད་པ་ལ་ཞེན་པར་གྱུར་ཅིང་། བདག་གི་འདི་ཞེས་མིག་སོགས་
ཀྱི་དངོས་པོ་ལ་བདེན་ཞེན་གྱིས་ཆགས་པ་བསྐྱེད་པ་ཡིས། ཟོ་ཆུན་འཕྱན་ལྟར་
རང་དབང་མེད་པ༵་སྲིད་རྩེ་ནས་མནར་མེད་པར་འཁོར་བ་ཡི་འགྲོ་ལ་སྙིང་རྗེར་
གྱུར་གང་དེ་ལ་འདུད་དོ་ཞེས་པའོ། །ཇི་ལྟར་ཟོ་ཆུན་འཁྱུད་མོ་དང་འདྲ་ན་དེ་
ཐག་པས་བསྡོམས་པ་དང་འདྲ་བར་བཅུད་ཀྱི་འཇིག་རྟེན་ལས་ཉོན་གྱི་ཐག་པས་
ཆེས་དམ་དུ་བསྡོམས་པ་༡༽དང༌། འཁྲུལ་འཁོར་བསྐོར་མཁན་དང་འདྲ་བར་
རྣམ་ཤེས་ཀྱིས་བསྐྱོད་པ་ལ་རགས་ལས་པར་འཇུག་པ་༢༽དང་། འཁོར་བའི་
ཁྲོན་པ་ཆེན་པོ་སྲིད་རྩེ་ནས་མནར་མེད་པར་ཐུག་པ་ཟབ་ལ་བར་མེད་དུ་འཕེན་
པ་༣༽དང༌། ཐུར་དུ་ངན་འགྲོར་ངང་གིས་འགྲོ་ཞིང་གྱེན་དུ་བདེ་འགྲོར་འབད་
པས་དྲང་དགོས་པ་༤༽དང༌། མ་རིག་སྲེད་ལེན་གྱི་ཉོན་མོངས་པ་དང་། འདུ་
བྱེད་སྲིད་པའི་ལས་དང་། ལྷག་མ་བདུན་གྱིས་སྐྱེ་བའི་ཀུན་ནས་ཉོན་མོངས་
པ་གསུམ་ཡོད་ཀྱང་། དེ་གསུམ་གྱི་སྔ་ཕྱི་བར་གྱི་རིམ་པ་མཐའ་གཅིག་ཏུ་ངེས་
པར་མི་ཟིན་པ་དེ་དག་གཅིག་རྗེས་སུ་གཅིག་འཇུག་པས་བར་མེད་པ་༥༽མགལ་
4

འཇུག་འགྲེལ་ཟླ་བའི་ཞལ་ལུང་།
མེ་ལྟ་བུའོ།།ཉི་མ་རེ་རེ་ཞིང་སྡུག་བསྔལ་གྱི་སྡུག་བསྔལ་དང་འགྱུར་བའི་སྡུག་
བསྔལ་ཁྱབ་པ་འདུ་བྱེད་ཀྱི་སྡུག་བསྔལ་གསུམ་ཆུ་གཉེར་དང་འདྲ་བ་རྣམས་
ཀྱིས་གཙོག་པའི་ཕྱིར་ན་ཆོས་མཐུན་དྲུག་གིས་སོ། །གཉིས་པ། འགྲོ་བ་རྣམས་
ནི་དཔེར་ན་རླུང་གིས་གཡོ་བའི་ཆུ་ཡི་ནང་གི་ཟླ་བ་ལྟར་སྐད་ཅིག་ཀྱང་མི་སྡོད་
པར་གཡོ་བ་དང་། རང་བཞིན་ཉིད་ཀྱིས་སྟོང་པར་མཐོང་བ་ཡི་ཁྱད་པར་དུ་
བྱས་པའི་སེམས་ཅན་ལ། སྙིང་རྗེར་གྱུར་གང་དེ་ལ་འདུད་ཅེས་སོ། །དེ་ཡང་
དཔེར་ན་ཆུ་དྭངས་པ་རླུང་མི་དྲག་པས་གཡོ་བའི་ནང་གི་ཟླ་བ་ལྟར་ཞེས་རྟེན་
ཆུ་དང་ལྷན་ཅིག་སྐད་ཅིག་རེ་རེ་ལ་མི་རྟག་པ་ཉིད་དང༌།རང་བཞིན་གྱིས་གྲུབ་
པས་སྟོང་པར་མཐོང་བ་དེ་བཞིན་དུ་བྱང་ཆུབ་སེམས་དཔའ་སྙིང་རྗེའི་གཞན་
དབང་དུ་གྱུར་པ་རྣམས་ཀྱིས་ཀྱང་སེམས་ཅན་འཇིག་ཚོགས་ལ་ལྟ་བའི་མཚོར།
དེ་རྒྱས་ཕྱིར་འབབས་པ་མ་རིག་པའི་ཆུ་སྔོན་རྒྱ་ཆེ་བ། ཚུལ་མིན་ཡིད་བྱེད་ཀྱི་
རྟོག་པའི་རླང་གིས་བསྐྱོད་པའི་ནང་ན་གནས་པ། མཁའ་ཟླ་ལྟར་ལས་དཀར་
ནག་གི་གཟུགས་བརྙན་ལྟ་བུར་མདུན་ན་གནས་པ་རྣམས་ཆོས་ཙམ་ལ་བཏགས་
པ་སྐད་ཅིག་རེ་ལ་འཇིག་པའི་སེམས་ཅན་ལ་དམིགས་པ་དང་། རང་བཞིན་
གྱིས་གྲུབ་པས་སྟོང་པའི་སེམས་ཅན་ལ་དམིགས་པ་སྟེ། མདོར་ན་བདེན་མེད་
ཀྱིས་ཁྱད་པར་དུ་བྱས་པའི་སེམས་ཅན་ལ་དམིགས་པ་དང་། མི་རྟག་པས་
ཁྱད་པར་དུ་བྱས་པའི་སེམས་ཅན་ལ་དམིགས་པ་དང་། དེ་གཉིས་གང་གིས་
ཀྱང་ཁྱད་པར་དུ་མ་བྱས་པའི་སེམས་ཅན་ཙམ་ལ་དམིགས་པའི་སྙིང་རྗེའོ། །
5

ཀུན་མཁྱེན་མི་ཕམ་རྒྱ་མཚོའི་གསུང༌།
དེས་ན་སྙིང་རྗེ་གསུམ་ཀའི་རྣམ་པ་སྡུག་བསྔལ་དང་བྲལ་འདོད་དུ་འདྲ་ཡང༌།
དམིགས་ཡུལ་གྱི་ཁྱད་པར་ཡིན་པ་ཤེས་པར་བྱའོ། །གཉིས་པ་བརྩམ་བྱ་བསྟན་
བཅོས་ཀྱི་ལུས་དངོས་ལ། གནས་སྐབས་ཀྱི་ས་བཤད་པ་དང་། མཐར་ཐུག་
གི་ས་བཤད་པ་གཉིས། དང་པོ་ལ། ས་བཅུ་སོ་སོར་བཤད་པ་དང༌། ས་ཡི་
ཡོན་ཏན་བཤད་པ་གཉིས། དང་པོ་ལ་རབ་དགའ་སོགས་ལྔ་བཤད་པ་དང༌།
ས་དྲུག་པ་མངོན་དུ་གྱུར་པ་བཤད་པ། རིང་དུ་སོང་བ་སོགས་བཞི་བཤད་པའོ། །
དང་པོ་ལ་ས་དང་པོ་རབ་ཏུ་དགའ་བ་བཤད་པ། གཉིས་པ་དྲི་མ་མེད་པ། གསུམ་
པ་འོད་བྱེད་པ། བཞི་པ་འོད་འཕྲོ་བ། ལྔ་པ་སྤྱང་དཀའ་བ་བཤད་པ་དང་ལྔ།
དང་པོ་ལ། ས་དང་པོ་དངོས་བཤད་པ་དང་། ལེའུའི་སྐབས་བསྡུ་བ་གཉིས། དང་
པོ་ལ། ཁྱད་གཞི་ས་ཡི་ངོ་བོ་མདོར་བསྟན། ཁྱད་ཆོས་ས་ཡི་ཡོན་ཏན་རྒྱས་
པར་བཤད་པ། སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ་དང་གསུམ།
དང་པོ་ནི། རྒྱལ་བའི་སྲུས་པོ་འདི་ཡི་སེམས་གང་ཞིག་འགྲོ་བ་རྣམས། རང་
བཞིན་མེད་པར་མཐོང་ནས་རྣམ་པར་གྲོལ་བར་བྱ་བའི་ཕྱིར་སྙིང་རྗེའི་གཞན་
དབང་དུ་གྱུར་ཅིང་བྱང་སེམས་ཀྱི་སྨོན་ལམ་ཆེན་པོ་བཅུ་སོགས་སྨོན་ལམ་འབུམ་
ཕྲག་གྲངས་མེད་པ་ཕྲག་བཅུ་ས་དང་པོ་པས་འདེབས་པ་ནི་བྱང་སེམས་ཀུན་
ཏུ་བཟང་པོའི་སྨོན་ལམ་གྱི་ནང་དུ་འདུས་པས་སྨོན་ལམ་དེས་དགེ་བ་རྣམས་
རབ་ཏུ་བསྔོས་ཤིང་གཉིས་སུ་སྣང་བ་མེད་པའི་ཡེ་ཤེས་ས་དང་པོ་རབ་ཏུ་དགའ་
བ་ལ་རབ་ཏུ་གནས་པ་དེ་ནི་འཇིག་རྟེན་ལས་འདས་པའི་སེམས་དང་པོ་ཞེས་
6

འཇུག་འགྲེལ་ཟླ་བའི་ཞལ་ལུང་།
བྱའོ་ཞེས་གསུངས་སོ། །གཉིས་པ་ལ། རང་གི་རྒྱུད་མཛེས་པར་བྱེད་པའི་
ཡོན་ཏན། གཞན་གྱི་རྒྱུད་ཟིལ་གྱིས་གནོན་པའི་ཡོན་ཏན། ས་དང་པོར་ལྷག་
པའི་ཡོན་ཏན་བསྟན་པ་དང་གསུམ། དང་པོ་ལ་དོན་ལྡན་གྱི་མཚན་ཐོབ་པའི་
ཡོན་ཏན། རིགས་སུ་སྐྱེ་བ་སོགས་བླང་བྱའི་ཁྱད་པར་ཐོབ་པའི་ཡོན་ཏན། ངན་
སོང་སོགས་སྦྱང་བྱ་འགགས་པའི་ཡོན་ཏན་གསུམ། དང་པོ་ནི། ས་དང་པོ་ལ་
ཞུགས་པ་དེ་ནས་བཟུང་སྟེ་དོན་དམ་པའི་སེམས་དེ་ནི་ཐོབ་པར་གྱུར་པ་ཡིས།
དོན་དམ་པའི་བྱང་ཆུབ་སེམས་དཔའ་ཞེས་བྱ་བའི་སྒྲ་ཉིད་ཀྱིས་བསྙད་དོ་སྟེ་
བྱང་སེམས་འཕགས་པ་ཡིན་པས་སོ། །གཉིས་པ་ལ། རིགས་ཀྱི་ཡོན་ཏན།
སྤངས་པའི་ཡོན་ཏན། རྟོགས་པའི་ཡོན་ཏན། ནུས་པའི་ཡོན་ཏན། གོང་དུ་
འཕེལ་བའི་ཡོན་ཏན་ལྔ། དང་པོ། འདི་ནི་སོ་སྐྱེ་དང་ཉན་རང་གི་ས་ལས་འདས་
པའི་ཕྱིར་དེ་བཞིན་གཤེགས་པ་རྣམས་ཀྱི་རིགས་སུའང་སྐྱེས་པ་སྟེ། ལམ་
གཞན་དུ་མི་འགྲོ་བར་རང་སར་རིགས་ངེས་པའོ། །གཉིས་པ། འདི་ནི་བདག་
མེད་མངོན་སུམ་མཐོང་བས་ཀུན་ཏུ་སྦྱོར་བ་གསུམ་པོ་སྟེ་འཇིག་ལྟ་དང་། ཚུལ་
ཁྲིམས་བརྟུལ་ཞུགས་མཆོག་འཛིན་དང་ཐེ་ཚོམ་བཅས་མཐོང་སྤངས་ཐམས་
ཅད་སྤངས་པ་ཡིན་ནོ། །
གསུམ་པ། རྟོགས་པའི་ཡོན་ཏན་ཁྱད་པར་འཕགས་པ་ཐོབ་པའི་བྱང་ཆུབ་
སེམས་དཔའ་དེ་ནི་སྐྱོན་སྤངས་ཤིང་ཡོན་ཏན་ཐོབ་པའི་ཐུན་མིན་གྱི་དགའ་བ་
མཆོག་ཏུ་གྱུར་བ་འཆང་ཞིང་འཛིན་པས་ན་རབ་ཏུ་དགའ་བ་ཞེས་བྱའོ། །བཞི་
7

ཀུན་མཁྱེན་མི་ཕམ་རྒྱ་མཚོའི་གསུང༌།
པ་ནི། དེའི་ཚེ་བྱང་སེམས་དེའི་རྫུ་འཕྲུལ་གྱིས་འཇིག་རྟེན་གྱི་ཁམས་མི་གཅིག་
པ་བརྒྱ་ཀུན་ནས་གཡོ་བར་ནུས་པ་ལ་སོགས་པའི་ཡོན་ཏན་བརྒྱ་ཕྲག་བཅུ་
གཉིས་ཐོབ་པར་གྱུར་པ༷འང་ཡིན་ནོ། །ཐོབ་པ་ནུས་པ་ཁྱད་པར་དུ་འཕགས་
པའི་ཡོན་ཏན་ནོ། །ལྔ་པ། ས་དང་པོ་ནས་སྭར་ཏེ་གཉིས་པ་གནོན་པ་ལ་སྤྲོ་
བ་ཤིན་ཏུ་ཆེ་བར་བྱེད་ཅིང་ས་གོང་མར་རབ་ཏུ་འགྲོ་བར་འགྱུར་བ་ཡིན་ནོ། །
གསུམ་པ་ལ་དངོས་དང་། དེ་དཔེས་བཤད་པ་གཉིས། དང་པོ། ས་དང་
པོ་ཐོབ་པ་དེ་ཚེ་བྱང་སེམས་འདིའི་ངན་འགྲོའི་ལམ་རྣམས་མཐའ་དྭག་འགག་
པ༷ར་འགྱུར་ཅེས་པས་བཟོད་ཐོབ་ངན་སོང་དུ་མི་སྐྱེ་བ་རྐྱེན་མ་ཚང་བས་ཡིན་
ལ༑ འདིར་ནི་གཉེན་པོས་ངན་སོང་དུ་སྐྱེ་བའི་ས་བོན་བཅོམ་པའོ། །ས་ཐོབ་
པ་དེའི་ཚེ་འདི་ཡི་སོ་སོའི་སྐྱེ་བོའི་ས་རྣམས་ཐམས་ཅད་ཟད་པ་ཡང་ཡིན་ཏེ་བྱང་
སེམས་འཕགས་པ་ཡིན་པས་སོ། །གཉིས་པ། འདི་ནི་འཕགས་པ་བརྒྱད་པ་
དགྲ་བཅོམ་ཞུགས་འབྲས་གཉིས་སོགས་མར་བརྩིས་པའི་རྒྱུན་ཞུགས་འབྲས་
གནས་ཀྱི་ས་མཐོང་སྤངས་སྤོང་བ་སོགས་སྤང་རྟོགས་ཀྱི་ཡོན་ཏན་འབྱུང་བ་ཇི་
ལྟ་བ་དེ་ལྟར་དཔེའི་སྒོ་ནས་ཉེ་བར་བསྟན་པ་ཡིན་ནོ། །བརྒྱད་པ་རྒྱུན་ཞུགས་
ཞུགས་པ་ལ་བཞེད་པའང་ཡོད་དོ། །གཉིས་པ་གཞན་ཟིལ་གྱིས་གནོན་ཚུལ་
ལ། དངོས་དང་འཕྲོས་དོན་གཉིས། དང་པོ་ནི། རྫོགས་པའི་བྱང་ཆུབ་སེམས་
ལ་ལྟ་ཞིང་དོན་དུ་གཉེར་བའི་བྱང་སེམས་ས་དང་པོ་ལ་གནས་ཀྱང་། ཐུབ་
དབ༵ང་གསུང་སྐྱེས་ཉན་ཐོས་དང་བཅས་རང་སངས་རྒྱས་རྣམས་ནི་ཀུན་རྫོབ་
8

འཇུག་འགྲེལ་ཟླ་བའི་ཞལ་ལུང་།
བྱང་ཆུབ་ཀྱི་སེམས་དང་དམིགས་མེད་སྙིང་རྗེའི་བསོད་ནམས་དག་གི་དབང་
གིས་ཕམ་པར་བྱས་ཏེ་ཟིལ་གྱིས་མནན་ནས་དེ་དག་ལས་བསོད་ནམས་རྣམ་
པར་འཕེལ་བའི་སྟོབས་ཀྱིས་སོ། །གཉིས་པ། བྱང་ཆུབ་སེམས་དཔའ་དེ་
ནི་ས་བདུན་པ་རིང་དུ་སོང་བར་དོན་དམ་སེམས་བསྐྱེད་ཀྱི་བློ་ཡང་ལྷག་པར་
འགྱུར་རོ། །
༈ གསུམ་པ་ས་དང་པོར་ལྷག་པའི་ཡོན་ཏན་ལ། ས་འདིར་སྦྱིན་པའི་ཕར་
ཕྱིན་ལྷག་ཚུལ། སྦྱིན་པའི་བསྔགས་པ། སྦྱིན་པའི་དབྱེ་བ་གསུམ། དང་པོ་ནི།
ས་དང་པོ་དེ་ཚེ་བྱང་སེམས་དེ་ལ་རྫོགས་པའི་སངས་རྒྱས་ཀྱི་བྱང་ཆུབ་རྒྱུར།
ཕར་ཕྱིན་བཅུའི་དྭང་པོ་སྦྱིན་པའི་ཕར་ཕྱིན་ཉིད་ནི་ཆེས་ལྷག༵་པར་འགྱུར་གྱི་
གཞན་རྣམས་ནི་མེད་པ་ནི་མ་ཡིན་ནོ། །དེ་ཡང་རང་གི་ཤ་སྟེར་བ་ལའང་འདུན་
འཛིན་གྱི་ཆགས་པ་ཕྲ་མོ་ཡང་མེད་པས་མི་དགའ་བ་མེད་པར་མ་ཟད་ཆེས་གུས་
པར་བྱས་པ་ཡིས། སྐྱེ་བོ་ཕལ་ལ་སྣང་དུ་མི་རུང་བ་གང་གིས་ས་ཐོབ་པ་རྗེས་སུ་
དཔོག་པའི་རྒྱུར་ཡང་འགྱུར་ཏེ་དུ་བས་མེ་རྗེས་སུ་དཔོག་པ་བཞིན་ནོ། །གཉིས་
པ་ལ། སྦྱིན་པའི་བསྔགས་པ་དངོས་དང༌། བསྔགས་པ་དེ་ལྡན་གྱི་སྦྱིན་པ་ལ་
བྱང་སེམས་རྣམས་གུས་པའི་ཚུལ་གཉིས། དང་པོ་ལ། རྟེན་དམན་པའི་སྦྱིན་
པ་ལ་བསྔགས་པ། བྱང་སེམས་རྣམས་ཀྱི་སྦྱིན་པ་ལ་བསྔགས་པ། དེ་ལྟར་
བསྔགས་པའི་མཇུག་བསྡུ་བ་གསུམ། དང་པོ་ལ། རྟེན་དམན་པ་ལ་སྦྱིན་པ་
དགོས་ཚུལ་དང་། སྦྱིན་པ་བྱིན་པའི་ཕན་ཡོན་གཉིས། དང་པོ་ནི། སོ་སོའི་སྐྱེ་
9

ཀུན་མཁྱེན་མི་ཕམ་རྒྱ་མཚོའི་གསུང༌།
བོ་འདི་ཀུན་ནི་བདེ་བ་ལ་མངོན་པར་འདོད་པ་ཁོ་ན་ཡིན་ཅིང་། མི་རྣམས་ཀྱི་
བཀྲེས་སྐོམ་སོགས་སྡུག་བསྔལ་ཕྱིར་འཆོས་པའི་བདེ་བ་དེའང་རྒྱུ་ལོངས་སྤྱོད་
མེད་པར་འབྱུང་བ་མིན་ལ། ལོངས་སྤྱོད་ཀྱང་ནི་སྔོན་སྦྱིན་པ་བྱིན་པ་ལས་
འབྱུང་བར་མཁྱེན་ནས། ཐུབ་པས་ཚུལ་ཁྲིམས་སོགས་ཀྱི་དང་པོར་སྦྱིན་པ་
ལ་བསྔགས་པའི་གཏམ་མཛད་དོ་སྟེ་དེ་ལ་འཇུག་པར་ཡང་སླ་བས་སོ།།གཉིས་
པ་ལ་སྦྱིན་པས་འཁོར་བའི་བདེ་བ་ཐོབ་ཚུལ་དང༌། སྦྱིན་པས་མྱང་འདས་ཀྱི་
བདེ་བ་ཐོབ་ཚུལ་གཉིས། དང་པོ། གཏོང་བ་པོ་དད་པ་སྙིང་རྗེ་དམན་ཞིང་
རྒྱུད་ཤིན་ཏུ་རྩུབ་པའི་སེམས་ཅན་རང་དོན་ལྷུར་ལེན་པ་ཉིད་དུ་འགྱུར་བ་གང་
ཡིན་པ་དེ་དག་གི་ཡང་འདོད་པའི་ལོངས་སྤྱོད་རྣམས། རང་སྐལ་གྱི་སྡུག་བསྔལ་
ཉེར་ཞིའི་རྒྱུར་གྱུར་པ་དེ་ནི་སྦྱིན་པ་ལས་འབྱུང་བས་ན་འཁོར་བའི་བདེ་བའི་
རྒྱུ་སྦྱིན་པ་ཡིན་ནོ། །གཉིས་པ། སྙིང་རྗེ་དང་བྲལ་བའི་གཏོང་པོ་འདི་ཡང་
སྦྱིན་པའི་སྐབས་ཀྱིས་ནམ་ཞིག་གི་ཚེ་ན་འཕགས་པའི་སྐྱེ་བོ་དང་འཕྲད་པ་མྱུར་
དུ་འཐོབ་སྟེ། སྦྱིན་བདག་གི་ཐད་དུ་འཕགས་པ་རྣམས་འོང་བ་ཆོས་ཉིད་ཡིན་
ས་འཕགས་པ་དང་འཕྲད་པ་དེ་ནས་དེས་ཆོས་བསྟན་པ་ལས་འཁོར་བ་ལ་
རྒྱབ་ཀྱིས་ཕྱོགས་ཏེ་ལམ་བསྒོམ་པས་སྲིད་རྒྱུན་སྐྱེ་འཆིའི་འཇུག་པ་ཡང་དག་
པར་བཅུད་པར་བྱས་ཏེ། དམ་པ་དང་འཕྲད་པ་དེ་ཡི་རྒྱུ་ཅན་ཉན་རང་གི་ཞི་
བར་འགྲོ་བར་འགྱུར་རོ། །གཉིས་པ་བྱང་སེམས་ཀྱི་སྦྱིན་པ། འགྲོ་ལ་འཕྲལ་
ཕུགས་སུ་ཕན་པར་དམ་བཅས་པའི་ཡིད་ཅན་བྱང་སེམས་རྣམས། སྦྱིན་པས་
10

འཇུག་འགྲེལ་ཟླ་བའི་ཞལ་ལུང་།
མཇུག་ཐོགས་སུ་རིང་པོར་མི་ཐོགས་པར་སློང་མོ་བ་ཚིམ་པའི་སྦྱིན་འབྲས་ཀྱི་
དགའ་བ་ཐོབ་པས་དུས་ཀུན་ཏུ་སྦྱིན་པ་ལ་སྤྲོའོ། །གསུམ་པ་བསྔགས་པས་
མཇུག་བསྡུ་བ། གང་ཕྱིར་བརྩེ་བདག་བྱང་སེམས་དང་བརྩེ་བདག་མ་ཡིན་
པ་སོ་སྐྱེ་ཉན་རང་ཐམས་ཅད་ཀྱི་མངོན་མཐོ་དང་ངེས་ལེགས་ཀྱི་བདེ་བ་སྤྲིན་
པས་འདྲེན་པ་དེ་ཕྱིར་སྦྱིན་པའི་གཏམ་ཉིད་གཙོ་བོ་སྟེ་ཤིན་ཏུ་གལ་ཆེ་བ་ཡིན་
ནོ༑ ༑གཉིས་པ་བསྔགས་པ་དེ་ལྡན་གྱི་སྦྱིན་པ་ལ་བྱང་སེམས་རྣམས་གུས་ཚུལ་
ལ༑ སྦྱིན་པ་ལ་ཅི་ཙམ་གུས་པའི་ཚུལ་དང༌། དེ་ལྟར་གུས་ནས་སྦྱིན་པ་གཏོང་
ཚུལ་གཉིས། དང་པོ། ཇི་ལྟར་སློང་མོ་པས་བྱིན་ཅིག་ཅེས་སྒྲ་ཐོས་ནས་དེའི་
ཚུལ་བསམས་པ་ལས་ཏེ། བདག་ལ་སློང་མོ་བྱུང་སྙམ་པའི་དུས་ནའང་རྒྱལ་
སྲས་རྣམས་ལ་བདེ་བ་འབྱུང་བ་དེ་ལྟར་ཐུབ་པ་དགྲ་བཅོམ་པ་རྣམས་ལ། ཞི་
བར་མྱང་འདས་ཀྱི་དབྱིངས་སུ་ཞུགས་པས་བདེ་བ་བྱེད་པ་མིན་ན། ཕྱི་ནང་
གི་དངོས་པོ་ཐམས་ཅད་བཏང་བས་སློང་མོ་བ་ཚིམ་པའི་སྐབས་ན་བདེ་བ་ལྟ་
ཞིག་སྨྲོས་ཅི་དགོས། གཉིས་པ། སྦྱིན་པ་ལ་ཤིན་ཏུ་དགའ་བའི་བློ་སྐྱེས་པ་ན།
སོ་སོའི་སྐྱེ་བོའི་སྐབས་སུའང་ལུས་ཀྱི་ཤ་བཅུད་དེ་སྟེར་ཞིང་དེ་ཡི་བདག་གི་
སྡུག་བསྔལ་གྱིས། དཔོག་ནས་གཞན་དག་རྣམས་ཀྱི་དམྱལ་བ་ལ་སོགས་
པའི། སྡུག་བསྔལ་ལུས་བཅད་པ་ལས་སྟོང་འགྱུར་འཕེལ་བ་རང་རིག་གིས་
མྱོང་བའམ་ཤེས་པ་རྒྱུ་མཚན་ཉིད་དུ་མཐོང་བའམ་བལྟས་ནས་ནི། རང་གི་སྡུག་
བསྔལ་རྩིས་མེད་བཏང་ནས་གཞན་གྱི་སྡུག་བསྔལ་དེ་བཅུད་པ་སྟེ་བསལ་བར་
1 1

ཀུན་མཁྱེན་མི་ཕམ་རྒྱ་མཚོའི་གསུང༌།
བྱ་བའི་ཕྱིར་མྱུར་དུ་བརྩོན་འགྲུས་རྩོམ་པའི་རྒྱུར་འགྱུར་རོ། །གསུམ་པ་སྦྱིན་
པའི་རྣམ་པར་དབྱེ་བ། སྦྱིན་པ༵་དང་སྦྱིན་པར་བྱ་བའི་དངོས་པོ་དང་། ལེན་
པོ་དང་གཏོང་པོས་སྟོང་པའི་ཤེས་རབ་འཁོར་གསུམ་མི་དམིགས་པ་ཟག་མེད་
ཀྱིས་ཟིན་པ་ནི་འཇིག་རྟེན་ལས་འདས་པའི་ཕ་རོལ་ཕྱིན་པ་ཡིན་ཅེས་བྱ་སྟེ།
ཕ་རོལ་ལ་པ་ར་དང་། ཕྱིན་པ་ལ་ཨི་ཏྭ་ཞེས་པ་ཚིག་བསྡུས་ཏེ་པ་ར་ལ་རྣམ་
དབྱེའི་གཅིག་ཚིག་ཨཾ་བྱིན། ཨི་ཏའི་རྗེས་སུ་དང་པོའི་ས་བྱིན་ཏེ། པ་ར་མ་ཨི་
ཏཿ པ་ར་མི་ཏ་ཞེས་ཚིག་བསྡས་ན་ཨཾ་སུ་མི་མངོན་པར་འགྲོའང་། འདིར་ཚིག་
ཕྱི་མ་ཡོད་ན་མི་མངོན་པར་མི་བྱའོ་ཞེས་སྒྲའི་རྩ་བའི་ཚིག་གིས་སུ་མི་མངོན་པར་
བྱས་ཀྱང་ཨཾ་མི་མངོན་པར་མ་བྱས་པའོ། །ཤེས་རབ་ཀྱིས་མ་ཟིན་ཀྱང་ཕར་
ཕྱིན་གྱི་སྒྲ་ཐོབ་པ་བྱང་ཆེན་དུ་བསྔོ་བས་ཟིན་པས་ཕ་རོལ་དུ་འགྲོ་ངེས་པ་ལ་
བཞག་པས་སོ།།ཕ་རོལ་འདིར་ཞེས་ལས་ལ་སྦྱར་ན་སངས་རྒྱས་ཀྱི་སར་ཕྱིན་
པ་ཡིན་ལ། འདིས་ཕ་རོལ་དུ་ཕྱིན་པར་བྱེད་པ་ཞེས་བྱེད་པ་ལ་སྦྱར་ན། སློབ་
ལམ་ན་ཡང་ཕར་ཕྱིན་ཡོད་དོ། །མདོར་ན་ཕ་རོལ་ནི་འཁོར་བའི་རྒྱ་མཚོའི་ཕར་
འགྲམ་སྟེ་སྒྲིབ་གཉིས་མ་ལུས་སྤངས་པའི་སངས་རྒྱས་སོ། །འཁོར་གསུམ་པོ་
དྭག་ལ་བདེན་ཞེན་གྱི་ཆགས་པ་སྐྱེས་པར་གྱུར་པས་སྦྱིན་པ་དེ་ནི་འཇིག་རྟེན་
པ༷་ཡི་ཕ་རོལ་ཕྱིན་ཅེས་བསྟན་ཏེ་དམིགས་བཅས་ཡིན་པའི་ཕྱིར་རོ། །གསུམ་
པ་ས་ཡི་མཇུག་བསྡུ་བ་ནི། དེ་ལྟར་ཟླ་བ་མཐོན་པོར་གནས་པ་ལྟར་རྒྱལ་བའི་
སྲས་ཀྱི་ས་དང་པོ་པའི་ཡིད་ལ་རབ་ཏུ་གནས་ཤིང་སྟེ། ས་དང་པོའི་བྱང་སེམས་
1 2

འཇུག་འགྲེལ་ཟླ་བའི་ཞལ་ལུང༌།
དེའི་ཡིད་ཀྱི་ཆ་ཤས་ཞིག་ཡིན་པས་སོ། །ས་དང་པོའི་སེམས་དེ་རང་གི་རྟེན་
མཆོག་དམ་པ༵ འི་རྟེན་བྱང་སེམས་དེའི་རྒྱུད་དེ་ལ་ཡེ་ཤེས་ཀྱི་འོད༵་ཆགས་མཛེས་
པ་རྙེད་གྱུར་པའི་ས་རབ་ཏུ་དགའ་བ་འདི་ནི་ནོར་བུ་ཆུ་ཤེལ་ཟླ་བའི་དཀྱིལ་
འཁོར་ཇི་ལྟ་བ་བཞིན་དུ། མཐོང་ལམ་གྱི་སྤང་བྱའི་མུན་པ༵་སྟུག་པོ་དང་འདྲ་
བ་ཐམས་ཅུད་གཉེན་པོ་ཡེ་ཤེས་ཀྱིས་རྣམ་པར་བསལ་ནས་དེ་དག་རྒྱལ་ཏེ་
རྣམ་པར་གྲོལ་ལོ། །གཉིས་པ་སྐབས་བསྡུ་བ། དབུ་མ་ལ་འཇུག་པ༷་ལས།
དོན་དམ་པའི་སེམས་བསྐྱེད་པ་དང་པོའི་བཤད་པའོ། །
གཉིས་པ་དྲི་མ་མེད་པ་བཤད་པ་ལ། དངོས་དང༌། ལེའུའི་སྐབས་བསྡུ་བ་
གཉིས། དང་པོ་ལ། ཁྱད་གཞི་སའི་ངེས་ཚིག །ས་དེའི་ཁྱད་པར་གྱི་
ཆོས། སའི་ཡོན་ཏན་བརྗོད་པའི་སྒོ་ནས་འཇུག་བསྡུ་བ་གསུམ། དང་པོ། ས་
གཉིས་པ་པ་དེ་ཚུལ་ཁྲིམས་ཕུན་སུམ་ཚོགས་པ་དང་ཡོན་ཏན་རྣམ་པར་དག་པ་
ལྡན་པའི་ཕྱིར། སད་པར་མ་ཟད་རྨི་ལམ་དུ་ཡང་བཅས་འགལ་ཐམས་ཅད་ཀྱི་
འཆལ་ཁྲིམས་དྲི་མ་སྤྱངས་པ་སྤང་བའི་ཆ་ནས་རྣམ་པར་བཞག་གོ །ལུས་ངག་
ཡིད་ཀྱི་ཀུན་སྤྱོད་དམ་རྒྱུ་བ་ཉེས་ལྟུང་ཕྲ་མོས་ཀྱང་དག་པར་གྱུར་པས། དམ་པའི་
ལུས་ངག་གི་སྤོང་བདུན་ལས་ཡིན་ཅིང་ཡིད་ཀྱི་གསུམ་དེ་སློང་བྱེད་ལམ་སྟེ་
དགེ་བ་བཅུ་ཆར་སོག་པར་བྱེད༵་པ་སྒྲུབ་ཆ་ནས་སོ། །གཉིས་པ་ལ། ས་འདིར་
ཚུལ་ཁྲིམས་ཀྱི་ཕར་ཕྱིན་ལྷག་ཅིང་དག་པར་བསྟན་པ། ཚུལ་ཁྲིམས་ཀྱི་
བསྔགས་པ། ཚུལ་ཁྲིམས་ཕར་ཕྱིན་གྱི་དབྱེ་བ་གསུམ། དང་པོ་ལ་དངོས་དང་།
1 3

ཀུན་མཁྱེན་མི་ཕམ་རྒྱ་མཚོའི་གསུང༌།
ཚུལ་ཁྲིམས་དག་ཚུལ་བཤད་པ་གཉིས། དང་པོ་ནི། དགེ་བའི་ལམ་འདི་ལྟ་ཞིག་
བཅུ་ཆར་ཡང་། ས་དང་པོ་པ་ལ་ཡོད་མོད་ཀྱི་གཉིས་པ་བ་དེ་ལ་ཀཱགས་ཞེས་སྔ་
ལས་བསྣན་ཏེ་ཆེས་ལྷག་པ་དང་ཤིན་ཏུ་དག་པར་འགྱུར་ཏེ་ཕུལ་བྱུང་དག་པའི་
དོན་ཏོ། །སྤྲིན་བྲལ་སྟོན་ཀའི་ཟླ་བ་ལྟར་རྟག་ཏུ་ཚུལ་ཁྲིམས་རྣམ་དག་དེ། ཟླ་བས་
ཚ་གདུང་ཞི་བ་ལྟར་དབང་པོའི་སྒོ་བསྡམས་པའི་ཞི་བ་དང་དཀར་འོད་ཀྱི་ལམ་
མེར་བྱས་པ་ལྟར་འོད་ཆགས་པ་གཉིས་པོ་དེ་དག་གིས་རྣམ་པར་མཛེས་སོ། །
གཉིས་པ་ནི། གལ་ཏེ་དགེ་སློང་སོ་ཐར་གྱི་ཁྲིམས་ཆེས་དག་ཀྱང་དེ་ནི་རློམ་སེམས་
ཀྱིས་ཁྲིམས་དྭག་པའམ་རང་བཞིན་གྱིས་གྲུབ་པར་ལྟ་ན། དེ་ཕྱིར་དེ་ནི་ཚུལ་
ཁྲིམས་དག་པར་མི་འགྱུར་བ། རྒྱུ་མཚན་དེ་ཡི་ཕྱིར་བྱང་སེམས་དེ་ནི་རྟག་ཏུ་
གང་ལ་ཚུལ་འཆལ་སྤོང་བ་དང་། སྤང་གཉེན་གང་བྱེད་དང་། གང་གིས་སྤོང་
བ་གསུམ་ཆར་ལའང༌། དངོས་དངོས་མེད་སོགས་གཉིས་འཛིན་གྱི་བློའི་རྒྱུ་བ
ཡང་དག་བྲལ་བར་འགྱུར་རོ། །གཉིས་པ་ཚུལ་ཁྲིམས་ཀྱི་བསྔགས་པ་ལ།
བསྔགས་པ་དངོས་དང༌། བསྔགས་པ་དེ་ལྡན་གྱི་ཚུལ་ཁྲིམས་ལ་བྱང་སེམས་
རྣམས་གནས་ཚུལ་གཉིས། དང་པོ་ལ་རྟེན་དམན་པར་ཡང་ཚུལ་ཁྲིམས་དགོས་
ཚུལ་དང་། ཡོན་ཏན་ཐམས་ཅད་ཀྱི་རྟེན་དུ་འགྱུར་ཚུལ་གཉིས། དང་པོ་ལ། ཚུལ་
ཁྲིམས་དང་བྲལ་བའི་ཉེས་དམིགས་དང༌། ལྡན་པའི་ཕན་ཡོན་གཉིས། དང་
པོ་ལ། ཚུལ་ཁྲིམས་དང་བྲལ་ན་བདེ་འགྲོ་མི་ཐོབ་པའི་སྐྱོན་དང་། བདེ་འབྲས་
ལན་གཅིག་ཏུ་ཟད་པའི་སྐྱོན་དང་། ངན་སོང་ལས་ཐར་དཀའ་བའི་སྐྱོན་དང༌།
14

འཇུག་འགྲེལ་ཟླ་བའི་ཞལ་ལུང་།
སྐྱོན་དེ་རྣམས་བསལ་བའི་ཕྱིར་སྦྱིན་པའི་རྗེས་སུ་ཚུལ་ཁྲིམས་བསྟན་པའི་ཚུལ་
བཞི། དང་པོ་ནི། སྦྱིན་པས་བྱུང་བའི་ལོངས་སྤྱོད་དག་ནི་འགྲོ་བ་ངན་པ་ནའང་
འབྱུང་བ་དེ་སྐྱེ་བོ་མཐོ་རིས་བགྲོད་པའི་ཚུལ་ཁྲིམས་ཀྱི་རྐང་པ༵་ཉམས་པ་ལས་
འབྱུང་བ་ཡིན་ཏེ་ཀླུ་དང་ཉི་ཚེ་བ་ཡི་དྭགས་རྫུ་འཕྲུལ་ཆེན་པོ་སོགས་ཀྱི་ལོངས་
སྤྱོད་བཞིན་ནོ། །གཉིས་པ་ངན་འགྲོ་བླུན་པས་ལོངས་སྤྱོད་དེས་གསར་དུ་སྦྱིན་
སོགས་མི་བསྒྲབ་པས་སྐྱེད་བཅས་དངོས་པོའི་འདུ་བ་སྟེ་རྩ་བ་དེ་ཉིད་སྤྱད་པས་
ཡོངས་སུ་ཟད་པས་ན། ཕྱིན་ཆད་དེ་ལ་ལོངས་སྤྱོད་སླར་ཡང་འབྱུང་བར་མི་
འགྱུར་བ་ནི་སྔར་མེད་པའི་འཕེན་པ་དང་བྲལ། སྔར་འཕངས་པ་ལ་སྤྱད་དེ་
ཟད་པས་ཁེ་བྱེད་པའི་རྩ་བ་སྤད་དེ་ཟད་པ་བཞིན་ནོ། །གསུམ་པ། དཔའ་བོ་
མཐུན་པའི་ཡུལ་ན་འཆིང་བ་མེད་པ་ལྟར། གང་ཚེ་གཞན་ལ་རགས་མ་ལས་པར་
རང་དབ༵ང་འཇུག་ཅིང་མཐུན་པའི་ཡུལ་ལྷ་མིའི་འགྲོ་བ་ན་གནས་པ། གལ་
ཏེ་གང་ཟག་འདི་ནི་བདག་ཉིད་ངན་འགྲོར་ལྷུང་བ་ལས་འཛིན་པར་མི་བྱེད་ན།
དཔའ་བོ་བཅིངས་ནས་རི་སུལ་བསྐྱུར་བ་ལྟར། གཡང་སར་ལྷུང་བས་གཞན་
དབ༵ང་ཁོ་ན་འཇུག་པར་འགྱུར་བ། ངན་འགྲོ་དེ་ལས་ཕྱི་ནས་གང་གིས་སློང་
བ༵ར་འགྱུར་སྟེ་མི་འགྱུར་རོ། །བཞི་པ། དེ་ཕྱིར་རྒྱལ་བས་སྦྱིན་པའི་གཏམ་
ཐོག་མར་མཛད་ནས། ཚུལ་ཁྲིམས་སྦྱིན་པའི་རྗེས་སུ་འགྲོའི་སྟེ་འགྲོ་བའམམ་
རྗེས་སུ་འབྲེལ་བའི་གཏམ་ཉིད་མཛད་པ་ཡིན་ནོ། །གཉིས་པ། དགོས་པ་
སྦྱིན་པའི་ཡོན་ཏན་ཚུལ་ཁྲིམས་ཞིང་དུ་རྣམ་འཕེལ་ནཱ། རྒྱུ་སྦྱིན་སོགས་དང་
15

ཀུན་མཁྱེན་མི་ཕམ་རྒྱ་མཚོའི་གསུང༌།
འབྲས་བུ་ལུས་ལོངས་སྤྱོད་བཟང་པོ་ལ་ཉེར་སྤྱོད་རྒྱུན་གོང་ནས་གོང་དུ་ཆད་
པ༵་མེད་པ༷ ར་འགྱུར་རོ། །གཉིས་པ། ཡོན་ཏན་ཐམས་ཅད་ཀྱི་རྟེན་དུ་འགྱུར་
ཚུལ་ལ། སོ་སོའི་སྐྱེ་བོ་རྣམས་དང་གསུང་སྐྱེས་ཉན་ཐོས་དང་རང་བྱང་ཆུབ
ཀྱི་ལམ་ལ་བདག་ཉིད་ངེས་རྣམས་དང་། རྒྱལ་སྲས་རྣམས་ཀྱི་ངེས་པར་ལེགས་
པ༵་ད༵ ང་། མངོན་མཐོའི་རྒྱུ་ནི་ཚུལ་ཁྲིམས་ལས་གཞན་མེད་དེ་ཚུལ་ཁྲིམས་
དང་བྲལ་ན་མི་འགྲུབ་པའི་དོན་ཏེ་རྒྱུ་གཞན་གཅོད་པ་མིན་ནོ། །གཉིས་པ་
བསྔགས་པ་དེ་ལྡན་གྱི་ཚུལ་ཁྲིམས་ལ་བྱང་སེམས་རྣམས་གནས་ཚུལ་ནི། ཇི་
ལྟར་ཀླུ་གཙང་སྦྲ་ཅན་གནས་པས་རྒྱ་མཚོ་ཆེན་པོ་ནི་རོ་དང་ལྷན་ཅིག་དང་། བཀྲ་
ཤིས་པ་དང་རྣ་ནག་མ་སྟེ་བཀྲ་ཤིས་པ་མ་ཡིན་པ་དང་ལྷན་ཅིག་མི་གནས་པ་
བཞིན། དེ་ལྟར་ཚུལ་ཁྲིམས་དབང་བྱས་ས་གཉིས་པའི་བྱང་སེམས་བདུག་
ཉིད་ཆེན་པོ་དེ་ནི་རང་གིས་འཁོར་གྲོགས་ཚུལ་ཁྲིམས་འཆལ་བ་དང་ལྷན་ཅིག་
གནས་མི་འདོད་དེ་ཚུལ་འཆལ་མེད་པའོ། །གསུམ་པ་དབྱེ་བ་ལ། གང་ཟག་
གང་གིས་སྤང་བྱ་གང་ཞིག་སེམས་ཅན་གང་ལ་སྤྱོང་བར་བྱེད་པའི་འཁོར་གསུམ་
དུ་དམིགས་པ་ཡོད་ན་ཚུལ་ཁྲིམས་དེ་འཇིག་རྟེན་པ་ཡི་ཕ་རོལ་ཕྱིན་ཅེས་བཤད་
ལ༑ ཚུལ་ཁྲིམས་དེ་འཁོར་གསུམ་ལ་བདེན་ཞེན་གྱི་ཆགས་པས་སྟོང་པའི་
ཟག་མེད་ཤེས་རབ་ཀྱིས་ཟིན་པ་དེ་འཇིག་རྟེན་འདུས་པའི་ཚུལ་ཁྲིམས་ཕར་
ཕྱིན་ཡིན་ནོ། །གསུམ་པ་མཇུག་བསྡུ། རྒྱལ་སྲས་ས་གཉིས་པ་པའི་ཟླ་བ་
ལས་བྱུང་བ་ས་གཉིས་པ་དེ་སྲིད་པའི་ཁོངས་སུ་གཏོགས་པ་མིན་ཡང་སྲིད་པ་
1 6

འཇུག་འགྲེལ་ཟླ་བའི་ཞལ་ལུང་།
ཡི་དཔལ་གྱུར་འཆལ་ཚུལ་གྱི་དྲི་མ་དང་བྲལ་བ་ས་གཉིས་པ་དྲི་མ་མེད་འདི་
ཡང་། སྟོན་ཀའི་དུས་ཀྱི་ཟླ་བའི་འོད་ནི་ཇི་བཞིན་དུ། འགྲོ་བའི་ཡིད་ཀྱི་འཆལ་
ཚུལ་གྱི་གདུང་བ་སེལ་བར་བྱེད་པ་ཡིན་ནོ། །གཉིས་པ་སྐབས་བསྡུ་བ། དབུ་
མ་ལ་འཇུག་པ་ལས་སེམས་བསྐྱེད་པ་གཉིས་པ་བཤད་པའོ། །
གསུམ་པ་ས་གསུམ་པ་འོད་བྱེད་པ་བཤད་པ་ལ། ཁྱད་གཞི་སའི་ངེས་ཚིག་བཤད་
པ༑ ཁྱད་ཆོས་སའི་ཡོན་ཏན། སའི་ཡོན་ཏན་བརྗོད་པའི་མཇུག་བསྡུ་བ་གསུམ།
དང་པོ། ཤེས་བྱའི་བུད་ཤིང་མ་ལུས་པ་སྲེགས་པའི་ཡེ་ཤེས་ཀྱི་མེས། གཉིས་
སྣང་གི་སྤྲོས་པ་ཀུན་མཉམ་བཞག་ཏུ་ཞི་བར་བྱེད་ནུས་པའི་བདག་ཉིད་ཅན་གྱི་
འོད་འབྱུང་བའི་ཕྱིར་ན་ས་ནི་གསུམ་པ་འདི་འོད་བྱེད་པ་སྟེ་བདེ་གཤེགས་སྲས་
པོ་ལ། ས་གསུམ་པ་དེ་ཚེ་ཉི་མ་འཆར་བའི་སྔ་རོལ་དུ་ཟངས་ལྟ་བུའི་སྣང་བ་
འབྱུང་བ་ལྟར་འདིར་ཡང་ཟངས་འདྲའི་སྣང་བ་དམར་ལམ་པ་རྗེས་ཐོབ་ཏུ་འབྱུང་
བས་སོ། །གཉིས་པ་ཁྱད་ཆོས་ས་ཡི་ཡོན་ཏན་ལ། ས་འདིར་ལྷག་པ་བཟོད་
པའི་ཕར་ཕྱིན་བཤད་པ་དང་། ས་འདིར་འབྱུང་བའི་ཡོན་ཏན་གཞན་བཤད་
པ་གཉིས། དང་པོ་ལ། ས་འདིར་བཟོད་པ་ལྷག་ཚུལ་དང་། བཟོད་པ་སྒོམ་
ཚུལ། བཟོད་པའི་དབྱེ་བ་གསུམ། དང་པོ། གལ་ཏེ་ཁོང་ཁྲོ་བའི་གནས་མིན་
པ་བྱང་སེམས་ལ་འཁྲུག་པ་འགའ་ཡིས་སེམས་དཔའ་དེའི་ལུས་ལས་ཤ་ནི་
གཏིང་གི་རུས་པ་དང་བཅས་པ་ཡུན་རིང་དུ། མནར་བའི་ཕྱིར་སྲུང་རེ་རེ་ནས་
བཅད་པར་གྱུར་ཀྱང་བྱང་སེམས་དེའི་བཟོད་པ་ཆེན་པོ་གཅོད་པར་བྱེད་པ་དེ་
17

ཀུན་མཁྱེན་མི་ཕམ་རྒྱ་མཚོའི་གསུང༌།
ལྭ་ལྷག་པར་སྐྱེ་བར་འགྱུར་རོ། །གཉིས་པ་བཟོད་པ་བསྒོམ་ཚུལ་ལ། དོན་
དམ་པའི་སྒོ་ནས་བཟོད་པ་སྒོམ་ཚུལ་དང༌། ཀུན་རྫོབ་ཀྱི་སྒོ་ནས་བཟོད་པ་
སྒོམ་ཚུལ་གཉིས། དང་པོ། དེར་མ་ཟད་བདག་མེད་མཐོང་བའི་བྱང་ཆུབ་
སེམས་དཔའ་ལ། གཅད་བྱ་གང་ཞིག གང་ཟག་གང་གིས། དུས་གང་ཚེ་
ཚུལ་ཇི་ལྟར་གཅོད་པ་སྟེ། གང་གི་ཕྱིར་ན་ཆོས་ཀུན་སེམས་དཔའ་དེ་ཡིས་
གཟུགས་བརྙན་ལྟར་མཐོང་བ་དེས་ཀྱང་བྱང་ཆུབ་སེམས་དཔའ་དེ་ཡིས་ཆེས་
བཟོད་པར་འགྱུར་རོ། །གཉིས་པ་ལ། ཁོང་ཁྲོ་བའི་སྐྱོན་ལ་བསམ་སྟེ་བཟོད་
པ་སྒོམ་ཚུལ་དང་། བཟོད་པའི་ཕན་ཡོན་ལ་བསམ་སྟེ་བཟོད་པ་བསྒོམ་ཚུལ་
དང༌། ཐུན་མོང་དུ་མཇུག་བསྡུ་བ་གསུམ། དང་པོ་ལ། དོན་མེད་པས་ཁྲོ་བར་
མི་རིགས་པར་བསམ་སྟེ་བཟོད་པ་བསྒོམ་པ། ཕན་བྱེད་གནོད་པར་བསྒྱུར་མི་
རིགས་པར་བསམ་སྟེ་བཟོད་པ་བསྒོམ་པ། ཁོང་ཁྲོ་སྡིག་པ་ཤིན་ཏུ་སྟོབས་ཆེ་
བར་བསམ་སྟེ་བཟོད་པ་བསྒོམ་པ། འདི་ཕྱིར་འབྱུང་བའི་སྐྱོན་དུ་མར་བསམ་
སྟེ་བཟོད་པ་བསྒོམ་ཚུལ་དང་བཞི། དང་པོ། བདག་ལ་གནོད་པ་བྱས་པས་
གལ་ཏེ་གནོད་བྱེད་དེར་བཀོན་པ་སྟེ་ཁྲོ་ན། དེ་ལ་བཀོན་པས་སྔར་བྱས་ཟིན་
གྱི་གནོད་པ་ལྡོག་གཱམ་ཅི། དེ་ཕྱིར་དེར་བཀོན་ངེས་པར་ཚེ་འདིར་དོན་མེད་
ཅིང་འཇིག་རྟེན་ཕ་རོལ་ཡང་ནི་འགལ་བར་འགྱུར་ཏེ། ཤི་བའི་འོག་ཏུ་རྣམ་
སྨིན་ཡིད་མི་འོང་བ་འབྱུང་བའི་ཕྱིར་ནའོ། །གཉིས་པ། རང་གི་སྔོན་བྱས་པ་
ཡི་མི་དགེའི་ལས་ཀྱི་འབྲས་བུ་གང་ཞིག་ཟད་པར་བྱེད་པར་བརྗོད་པར་འདོད་
1 8

འཇུག་འགྲེལ་ཟླ་བའི་ཞལ་ལུང༌།
པ་ཡིན་པའི་གནོད་པ་དེ་ཉིད་ཀོ གནོད་བྱེད་གཞན་ལ་ལན་དུ་གནོད་པ་བྱེད་
པ་དང་ནི་ཁྲོ་བའི་དབང་གིས་སྡུག་བསྔལ་ཕྱིར་ཏེ། སླར་རྒྱུ་བསྒྲུབ་སྟེ་ས་བོན་
ཉིད་དུ་ཇི་ལྟར་བུར་ན་འཁྲིད་པར་བྱེད་དེ་བཟང་པོ་ངན་པར་བསྒྱུར་མི་རིགས་
པས་སོ། །
གསུམ་པ། གང་ཕྱིར་ཡུལ་རྒྱལ་སྲས་རྣམས་ལ་ཁྲོས་པ་ཡིས། སྦྱིན་དང་ཚུལ་
ཁྲིམས་ལས་བྱུང་བའི་དགེ་བ་བསྐལ་པ་བརྒྱར་བསགས་པ་ཁོང་ཁྲོ་བ་སྐད་ཅིག་
གིས་འཇོམས་པ་དེ་ཡི་ཕྱིར། མི་བཟོད་པ་ལས་གཞན་སྡིག་པ་སྟོབས་ཆེ་བ་
ཡོད་པ་མ་ཡིན་ཏེ། དེ་ཡང་བྱང་སེམས་ཡིན་པས་ཡུལ་བྱང་སེམས་མཉམ་པ་
ལ་ཁྲོས་ན་བསྐལ་པ་བརྒྱ་དང༌། བྱང་སེམས་མིན་པས་ཡུལ་བྱང་སེམས་ལ་
ཁྲོས་ན་བསྐལ་པ་སྟོང་དུ་མངོན་ལ། བྱང་སེམས་ཀྱིས་ཡུལ་བྱང་སེམས་གཅིག་
ལ་ལུས་ངག་ཏུ་མཐོན་པའི་ཡིད་ཀྱི་སྡང་བ་ཙམ་བསྐྱེད་ན་སེམས་དེ་བསྐྱེད་གྲངས་
ཅི་ཙམ་པ་དེ་ཙམ་གྱི་བསྐལ་པར་གཞི་ནས་གོ་ཆ་བགོ་དགོས་ལ། བགོ་ཚུལ་
ཡང་དཔེར་ན་ཚོགས་ལམ་ཆེན་པོ་ནས་མྱུར་པོར་སྦྱོར་ལམ་དུ་འཕོ་ཐུབ་པ་གཅིག་
གིས་ལུང་བསྟན་ཐོབ་པ་ལ་ཁྲོས་ན་ཁྲོ་སེམས་ཀྱི་གྲངས་དེ་སྙེད་ཀྱི་བསྐལ་བར་
སྦྱོར་ལམ་དུ་འཕོ་མི་ཐུབ་པར་གཞི་ནས་ལམ་ལ་སློབ་དགོས་པ་ལྟ་བུའོ། །བཞི་
པ༑ ཁྲོ་བ་སྐྱེས་ཙམ་ནས་གདོང་མི་སྡུག་པའི་གཟུགས་སུ་བྱེད་ཅིང་དམ་པ༵་
མིན་པར་བཀྲི་བ་དང་། ཚུལ་དང་ཚུལ་མིན་ཤེས་པའི་རྣམ་དཔྱོད་འཕྲོག་པར་
བྱེད་ཅིང་ཁོང་ཁྲོས་རྒྱུད་དཀྲུགས་ཏེ་ལོང་བ་ལྟར་གྱུར་པ་དང༌། མི་བཟོད་པ་
1 9

ཀུན་མཁྱེན་མི་ཕམ་རྒྱ་མཚོའི་གསུང༌།
ཡིས་མྱུར་དུ་ཕྱི་མར་ངན་འགྲོར་སྒྱུར་བར་བྱེད༵་པའི་སྐྱོན་ལ་བསམ་སྟེ་བཟོད་
པ་བསྒོམ་པར་བྱའོ། །གཉིས་པ་བཟོད་པའི་ཕན་ཡོན་ནི། བཟོད་པས་བཤད་
ཟིན་མ་ཐག་ཁོང་ཁྲོའི་སྐྱོན་རྣམས་དང་འགལ་བའི་ལྡོག་ཕྱོགས་ཀྱི་ཡོན་ཏན་
རྣམས་བྱེད་དོ། །བཟོད་པས་ལུས་མཛེས་པ་ཐོབ་ཅིང་སྐྱེ་བོ་དམ་པ་ལ་ཕངས་
ཤིང་གཅེས་པ་དང་ལུགས་དང་ལུགས་མིན་ཤེས་པ་ལ་མཁས་པར་འགྱུར་ཞིང་
ཤི་ན་དེ་ཡི་འོག་ཏུ་ནི་ལྷ་མིའི་སྐྱེ་བ་འཐོབ་པ་དང་ཁྲོ་སོགས་སྡིག་པ་ཟད་པར་
འགྱུར་བའོ། །གསུམ་པ་མཇུག་བསྡུ་བ། སོ་སོ་སྐྱེ་བོ་དང་ནི་རྒྱལ་སྲས་བྱང་
ཆུབ་སེམས་དཔའ་རྣམས་ཀྱིས། ཁྲོ་བ་དང་བཟོད་པ་བསྒོམ་པའི་སྐྱོན་དང་
ཡོན་ཏན་རིག་པར་བྱས་ཏེ། མི་བཟོད་པ་སྤངས་ནས་འཕགས་པའི་སྐྱེ་བོ་
ཡིས་བསྔགས་པའི་བཟོད་པ་རྟག་ཏུ་མྱུར་དུ་བསྟེན་པ་སྟེ་བསྒོམ་པར་བྱའོ། །
གསུམ་པ་དབྱེ་བ། བཟོད་པ་བསྒོམས་ནས་རྫོགས་པའི་སངས་རྒྱས་ཀྱི་བྱང་
ཆུབ་འཐོབ་ཕྱིར་བསྔོས་ཀྱང་། བཟོད་པའི་འཁོར་གསུམ་དུ་དམིགས་པ་ཡོད་
ན༵་དེ་ནི་འཇིག་རྟེན་པའོ། །དམིགས་པ་མེད་ན་དེ་ཉིད་སངས་རྒྱས་ཀྱིས་འཇིག་
རྟེན་འདས་པའི་ཕ་རོལ་དུ་ཕྱིན་པ་ཡིན་ཅེས་བསྟན་པར་མཛད་དོ། །གཉིས་
པ་ས་འདིར་འབྱུང་བའི་ཡོན་ཏན་གཞན་ནི། ས་གསུམ་པ་དེར་རྒྱལ་སྲས་དེ་
ཡིས་བསམ་གཏན་བཞི་དང་གཟུགས་མེད་བཞི་དང་ཚད་མེད་བཞི་དང་མངོན་
ཤེས་ལྔ་ཐོབ་པ་དང་། འདོད་ཆགས་དང་ཞེ་སྡང་དང་གཏི་མུག་ཀྱང་ཡོངས་
སུ་ཟད་པར་འགྱུར་ཏེ་ས་རང་གི་ངོས་སྐལ་གྱི་སྤང་བྱའོ། །རང་རྒྱུད་ཀྱི་སྤང་
20

འཇུག་འགྲེལ་ཟླ་བའི་ཞལ་ལུང༌།
རྟོགས་ཁྱད་པར་ཐོབ་པ་དེ་ཡང་ཟབ་མོ་ལ་མི་སྐྲག་པའི་བཟོད་པས་དྲང་བའོ། །
བྱང་ཆུབ་སེམས་དཔའ་དེས་ཀྱང་རྟག་ཏུ་འཇིག་རྟེན་པ་ཡི་ནི་འདོད་པའི་འདོད་
ཆགས་འཇོམས་ནུས་པར་འགྱུར་ཏེ་ཕལ་ཆེར་བརྒྱ་བྱིན་དུ་གྱུར་ནས་འདོད་པའི་
འདམ་ནས་འདོན་པ་ལ་མཁས་པས་སོ། །གསུམ་པ་མཇུག་བསྡུ་ལ། ཕར་
ཕྱིན་སྔ་མ་གསུམ་ཐུན་མོང་དུ་མཇུག་བསྡུ་བ་དང་། བྱེ་བྲག་ས་འདིའི་མཇུག
བསྡུ་བ་གཉིས། དང་པོ། སྦྱིན་པ་དང་སོགས་སྒྲས་ཚུལ་ཁྲིམས་དང་བཟོད་པ་
སྟེ་ཆོས་གསུམ་དེ་དག་ཕལ་མོ་ཆེ་སྟེ་ཕལ་ཆེར་རམ་གཙོ་ཆེ་བར་ནི་བདེ་བར་
གཤེགས་པས་ཁྱིམ་པ༵་རྣམས་ལ་བསྔགས་ཤིང་བསོད་ནམས་ཞེས་བྱའི་ཚོགས་
ཀྱང་དེ་དག་ཉིད་ཡིན་ལ། འབྲས་དུས་ན་སངས་རྒྱས་གཟུགས་ཀྱི་བདག་ཉིད་
སྐུ་ཡི་རྒྱུ་ཡིན་ནོ། །གཉིས་པ། རྒྱལ་བའི་སྲས་པོ་ས་གསུམ་པ་པ་ཉི་མ་ལུ་
གནས་འོད་བྱེད་འདི་བྱང་སེམས་རང་གི་རྒྱུད་དུ་གཏོགས་པའི་མུན་པ་དོན་དམ་
པའི་ས་འདི་འབྱུང་བའི་གེགས་སུ་གྱུར་པ་རྣམས་དང་པོ་ས་དེ་སྐྱེ་བཞིན་པའི་
སྐབས་སུ་ཡང་དག་པར་བསལ་བར་བྱས་ནས། དེ་ནས་དེ་བསྟན་པས་འགྲོ་
བའི་སྟེ་འགྲོ་བ་གཞན་དག་གི་རྒྱུད་ཀྱིས་དེའི་གེགས་མུན་པ་རྣམ་པར་འཇོམས་
པ༷ར་མངོན་པར་འདོད་ཅིང་། ས་འདིར་ཉེས་མུན་འཇོམས་པའི་དབང་པོ་ཉི་
ཟེར་ལྟར་ཤིན་ཏུ་རྣོ་བར་གྱུར་ཀྱང་སྐྱོན་ལྡན་kསྐྱེ་བོར་ཁྲོ་བར་མི་འགྱུར་ཏེ་སྙིང་
རྗེའི་ཡོན་ཏན་གྱིས་རྒྱུད་སྣུམ་ཞིང་བཟོད་པ་《བསྒོམ་པས་སོ། །གཉིས་པ་ལེའུ འི་
མིང་། དབུ་མ་ལ་འཇུག་པ་ལས་དོན་དམ་པའི་སེམས་བསྐྱེད་པ་གསུམ་པ་
2 1

ཀུན་མཁྱེན་མི་ཕམ་རྒྱ་མཚོའི་གསུང༌།
བཤད་པའོ། ། །
བཞི་པ་འོད་འཕྲོ་བཤད་པ་ལ་གསུམ། ས་འདིར་བརྩོན་འགྲུས་ལྷག་པ། སའི་
ངེས་ཚིག །སྤང་བའི་ཁྱད་པར་གསུམ། དང་པོ། མངོན་མཐོ་དང་ངེས་ལེགས་
ཀྱི་ཡོན་ཏན་མ་ལུས་པ་བརྩོན་འགྲུས་ཀྱི་རྗེས་སུ་འགྲོ་ཞིང༌། བརྩོན་འགྲུས་
ནི་བསོད་ནམས་དང་བློ་གྲོས་ཏེ་ཤེས་རབ་ཀྱི་ཚོགས་ནི་གཉིས་ཀྱི་རྒྱུ་ཡིན་ལ།
ལེ་ལོ་གཏན་ནས་སེལ་བྱེད་བརྩོན་འགྲུས་གང་དུ་ལྷག་པར་འབར་བར་གྱུར་
པ་ཡི་ས་དེ་ནི་བཞི་པ་འོད་ནི་འཕྲོ་བའོ། །གཉིས་པ་ནི། ས་བཞི་པ་དེར་ནི་
བདེ་བར་གཤེགས་པའི་སྲས་པོ་དེ་ལ་སངས་་རྒྱས་ཀྱི་ཆོས་མཐའ་དག་རྫོགས་
པར་བྱེད་པ་ཡི་བྱང་ཆུབ་ཀྱི་ཕྱོགས་ཆོས་རྣམས་བརྩོན་འགྲུས་ཀྱི་ཕར་ཕྱིན་ལ་
བརྟེན་ནས་སུམ་ཅུ་རྩ་བདུན་ལྷག་པར་རབ་ཏུ་བསྒོམས་པ་ལས་སྐྱེས་པའི་ཡེ་
ཤེས་ཀྱི་སྣང་བ་ས་གསུམ་པའི་སྐབས་ཀྱི་ཟངས་ཀྱི་འོད་ཟེར་བས་ལྷག་པར་
འབྱུང་ཞིང་དེའི་ཕྱིར་འོད་འཕྲོ་བས་ན་འོད་འཕྲོ་ཞེས་བྱའོ། །
གསུམ་པ། རང་དུ་ལྟ་བ་སྟེ་བདག་ལྟ་ཕྲ་བ་དང་འབྲེལ་བའི་རང་རྐྱར་འཛིན་
པ་སོགས་གང་ཟག་གི་བདག་རགས་པ་དང་ཆོས་བདག་སོགས་ཡོངས་སུ་ཟད་
པ་སྟེ་ས་དེའི་སྤང་བྱར་གྱུར་པའི་བདག་གཉིས་ཀྱི་ས་བོན་འཇོམས་པའོ། །ལེའུའི་
མིང་ནི། དབུ་མ་ལ་འཇུག་པ་ལས་དོན་དམ་པའི་སེམས་བསྐྱེད་པ་བཞི་པ་བཤད་
པའོ། ། །། །
ལྔ་པ་སྦྱང་དཀའ་བ་བཤད་པ་ལ། །ཁྱད་གཞི་སའི་ངེས་ཚིག་དང༌། །ཁྱད་ཆོས་
22

འཇུག་འགྲེལ་ཟླ་བའི་ཞལ་ལུང་།
སའི་ཡོན་ཏན་གཉིས། དང་པོ། བདག་ཉིད་ཆེ་སྟེ་བྱང་ཆུབ་སེམས་དཔའ་ས་
ལྔ་པ་དེ་བདུད་རྣམས་ཀུན་གྱིས་ཀྱང༌། སྦྱང་དཀའི་ས་ལ་གནས་པའི་ཚེ་ན་
ཕམ་པར་ནུས་པ༵་མ་ཡིན་ནོ། །གཉིས་པ། ས་འདིར་བསམ་གཏན་གྱི་ཕར་
ཕྱིན་ཆེས་ལྷག་ཅིང་དེ་ལ་བརྟེན་ནས་བློ་གྲོས་བཟང་པོ་སྟེ་འཕགས་པའི་མིང་
ཅན་དེས་བདེན་པ་བཞིའ མ་གཉིས་ཀྱི་རང་བཞིན་ཅན་དེ་ཉིད་ཞིབ་མོ་རྟོགས་
ལའང་ཤིན་ཏུ་མཁས་པ་འཐོབ་པའོ། །ལེའུའི་མིང་ནི། དབུ་མ་ལ་འཇུག་པ་
ལས། དོན་དམ་པའི་སེམས་བསྐྱེད་པ་ལྔ་པ་བཤད་པའོ། ། ། །
གཉིས་པ་ས་དྲུག་པ་མངོན་དུ་གྱུར་པ་བཤད་པ་ལ། ཡུལ་ཅན་སའི་ངོ་བོ་མདོར་
བསྟན། ཡུལ་སྟོང་ཉིད་རྒྱས་པར་བཤད། སའི་ཡོན་ཏན་བརྗོད་པའི་མཇུག་
བསྡུ་བ་གསུམ། དང་པོ་ས་དྲུག་པ་མངོན་དུ་ཕྱོགས་པར་རམ་གྱུར་པ་མཉམ་
བཞག་སེམས་ཕུལ་བྱུང་ལ་གནས་ཏེ། བདེན་མཁས་རྫོགས་པའི་བློའི་སྟོབས་
ཀྱིས་རྟེན་འབྲེལ་ལམ་མཐོང་བས་རྫོགས་པ་གཟུགས་བརྙན་ལྟ་བུའི་ཆོས་ཉིད་
ཁོང་དུ་ཆུད་པ་དང༌། ས་ལྔ་པར་ལམ་བདེན་ལ་དམིགས་པའི་ཕྱིར་དང་། སངས་
རྒྱས་ཀྱི་ཆོས་ལ་མངོན་དུ་གྱུར་པའམ་འཐོབ་པ་ལ་མངོན་དུ་ཕྱོགས་ཤིང་། འདི་
སྣང་ཚོད་པའི་ཆོས་ཀུན་རྟེན་ཅིང་འབྲེལ་བར་འབྱུང་བའི་སྟེ་རྟེན་འབྱུང་ངམ་
རྐྱེན་ཉིད་འདི་པ་ཙམ་གྱི་དེ་ཁོ་ན་ཉིད་མཐོང་བ་དེས། ཤེས་རབ་ཀྱི་ཕར་ཕྱིན་
མཆོག་ལ་གནས་པས་ན་འགོག་པ་ཐོབ་པར་འགྱུར་ཏེ་རྒྱུ་དེའི་དབང་གིས་སོ། །
འགོག་པ་ཞེས་པ་ཚོགས་བདུན་འཁོར་བཅས་བཀག་པའི་ཉན་རང་གི་ལྟར་
2 3

ཀུན་མཁྱེན་མི་ཕམ་རྒྱ་མཚོའི་གསུང༌།
མིན་པར། ཡང་དག་པའི་མཐའ་སྤྲོས་བྲལ་ལ་ཟེར་རོ། །གཉིས་པ་ལ། སྟོང་
པ་ཉིད་ཀྱི་ཆེ་བ་བརྗོད་པ་དང༌། ཆེ་བ་དེ་ལྡན་གྱི་སྟོང་ཉིད་དངོས་བཤད་པ་
གཉིས། དང་པོ། ཇི་ལྟར་ལོང་བའི་ཚོགས་ཀུན་དཀའ་ཚེགས་མེད་པར་བདེ་
བླག་ཏུ། མིག་ལྡན་སྐྱེས་བུ་གཅིག་གིས་གར་འགྲོ་བར་འདོད་པ་ཡི་ཡུལ་དུ་
བདེ་བླག་འཁྲིད་པ་དེ་བཞིན་འདིར་ཡང་བློས་ཏེ་ཤེས་རབ་ཀྱི་ཕར་ཕྱིན་གྱིས།
དེ་ཉིད་ལྟ་བའི་མིག་ཉམས་པའི་སྦྱིན་སོགས་ཕར་ཕྱིན་གཞན་གྱི་ཡོན་ཏན་རྣམས་
བླངས་ཏེ་འབྲས་བུ་ཀུན་ཏུ་འོད་རྒྱལ་བའི་ས་ཉིད་ལ་འགྲོའོ། །གཉིས་པ་ལ།
ཇི་ལྟར་བཤད་པའི་ཚུལ་དང་། གང་ལ་བཤད་པའི་སྣོད་དང་། གང་བཤད་པའི་
ཆོས་གསུམ། དང་པོ། འགྲེལ་པ་ལས་གསུངས་པའི་དོན། བྱང་སེམས་ས་
དྲུག་པ་རྟེན་འབྱུང་གི་དེ་ཉིད་ཇི་ལྟར་མཐོང་ཞེ་ན། མ་རིག་པའི་ལིང་ཏོག་གིས་
བློ་མིག་གཡོགས་པ་བདག་ཅག་གི་ཡུལ་དུ་མི་འགྲོ་ཡི། དྲུག་པ་སོགས་ས་གོང་
མ་ལ་གནས་པའི་ཡུལ་དུ་གྱུར་ན་ཁོ་བོ་ཅག་ལ་དྲི་བ་མིན་གྱི། སྟོང་ཉིད་རྟོགས་
པའི་མིག་སྨན་མ་རིག་པའི་ལིང་ཏོག་འཇོམས་པར་བསྡུས་པ། བློའི་སྤྱན་མ་
རིག་པའི་རབ་རིབ་ཀྱི་ལིང་ཏོག་དང་བྲལ་བའི་སངས་རྒྱས་དང་བྱང་སེམས་ལ་
དྲིས་ཤིག་ཅེས། དེ་ཉིད་ཀྱི་དོན་མངོན་གྱུར་ལ་དྲི་བའི་དབང་དུའོ། །གལ་ཏེ་
ཡུམ་དང་ས་བཅུ་པ་སོགས་ཀྱི་མདོ་རྣམས་ལས། ཤེར་ཕྱིན་ལ་སྤྱོད་པའི་བྱང་
སེམས་ཀྱིས་རྟེན་འབྱུང་གི་དེ་ཉིད་མཐོང་བར་མ་གསུང་ངམ། ལུང་གི་རྗེས་སུ་
འབྲང་ནས་ཤོད་ཅིག་ཞེ་ན། ལུང་གི་དགོངས་པ་ཡང་ངེས་པར་དཀའ་བས་
24

འཇུག་འགྲེལ་ཟླ་བའི་ཞལ་ལུང༌།
བདག་འདྲ་བས་ལུང་ལས་ཀྱང་དེ་ཉིད་རང་དབང་དུ་བསྟན་མི་ནུས་ཀྱང་། དེ་
ཉིད་སྟོན་པའི་བསྟན་བཅོས་ཚད་མ་ནི། ཇི་ལྟར་ས་དྲུག་པ་དེ་ཡིས་ཆེས་ཟབ་
མོའི་ཆོས་རྟོགས་པ༵། དབུ་མའི་བསྟན་བཅོས་ཀྱི་ལུང་དང་དེ་ཁོ་ནར་མ་ཟད་དེ་
ལས་གཞན་ཡང་རིགས་པས་ཆེས་གསལ་པོར་བསྟན་པ་ཡིན་པས་ན། དེ་
ལྟར་གྱུར་པའི་འཕགས་པ་ཀླུ་སྒྲུབ་གཞུང་ལུགས་ལས། ཇི་ལྟར་གནས་པའི་
ལུགས་བཞིན་ཟླ་བ་གྲགས་པ་བདག་གིས་བརྗོད་པར་བྱའོ། །གཉིས་པ་ལ།
གང་ལ་བཤད་པའི་སྣོད་ངོས་བཟུང་བ་དང་། དེ་ལ་བཤད་ན་ཡོན་ཏན་འབྱུང་
ཚུལ་གྱི་སྒོ་ནས་ཉན་པར་བསྐུལ་བ་གཉིས། དང་པོ། སོ་སོའི་སྐྱེ་བོའི་དུས་
ནའང་སྟོང་པ་ཉིད་ཀྱི་གཏམ་ཕྱིན་ཅི་མ་ལོག་པར་ཐོས་ནས་ནང་དུ་ཡིད་ལ་རབ་
ཏུ་དགའ་བ་ཡང་དང་ཡང་དུ་འབྱུང་ཞིང་། རབ་ཏུ་དགའ་བ་ལས་བྱུང་བའི་
ཕྱི་རོལ་དུ་རྟགས་ཀྱི་མཚན་མ་མཆི་མས་མིག་བརླན་ཞིང་ལུས་ཀྱི་བ་སྤུ་ལྗང་
བར་འགྱུར་བ་གང་ཡིན་པ་དེ་ལ་རྫོགས་པའི་སངས་རྒྱས་བློ་རྣམ་པར་མི་རྟོག་
པ་ཡི་ས་བོན་ནམ་སྟོང་ཉིད་རྟོགས་པའི་ས་བོན་ཡོད་པས་དེ་ཁོ་ན་ཉིད་ཉེ་བར་
བསྟན་པའི་སྣོད་ནི་གང་ཟག་དེ་ཡིན་ཏེ། དེ་ལ་འཆད་འགྱུར་གྱི་དམ་པའི་དོན་
གྱི་བདེན་པ་བསྟན་པར་བྱ་སྟེ་བསྟན་ན་འབད་པ་འབྲས་བཅས་སུ་འགྱུར་རོ༎
གཉིས་པ་ལ། ཀུན་རྫོབ་ཐབས་ཀྱི་ཡོན་ཏན་འབྱུང་ཚུལ་དང་། དོན་དམ་ཡེ་
ཤེས་ཀྱི་ཡོན་ཏན་འབྱུང་ཚུལ་གཉིས། དང་པོ། གང་ཟག་དེ་ལ་སྟོང་ཉིད་བསྟན་
པ་དེ་ཡི་རྗེས་སུ་འགྲོ་བའི་ཡོན་ཏན་རྣམས་འབྱུང་སྟེ། བྱང་ཆུབ་སེམས་འགྲེལ་
2 5

ཀུན་མཁྱེན་མི་ཕམ་རྒྱ་མཚོའི་གསུང༌།
ལས། །ཆོས་རྣམས་སྟོང་པ་འདི་ཤེས་ནས། །ལས་དང་འབྲས་བུ་རྟེན་པ་གང་།།
ངོ་མཚར་བས་ཀྱང་འདི་ངོ་མཚར། །རྨད་བྱུང་བས་ཀྱང་འདི་རྨད་བྱུང༌། །ཞེས་
པ་ལྟར། རང་བཞིན་མེད་པ་ལ་བརྟེན་ནས། རྒྱུ་འབྲས་བྱ་བྱེད་ཐམས་ཅད་
ཆེས་འཐད་པ་ལ་ངེས་ཤེས་སྐྱེས་ནས། ཐབས་ཕྱོགས་ལ་དགའ་བ་དང་སྤྲོ་བ་
གོང་ནས་གོང་དུ་འཕེལ་ན་ཡང་དག་པའི་ལྟ་བ་རྙེད་པ་ཡིན་གྱི། དེ་ལྟ་མིན་ན
སྟོང་ཉིད་ཀྱི་སྣོད་དུ་མི་རུང་བས། སྟོང་པ་ཉིད་ལ་ལྟ་ཉེས་ན། །ཤེས་རབ་ཆུང་
རྣམས་ཕུང་བར་འགྱུར། །ཞེས་པ་དེ་བྱུང་བ་ཡིན་ནོ། །དེས་ན་སྟོང་ཉིད་ལ་ཇི་
ཙམ་གོ་བ་རྙེད་པ་དེ་ཙམ་ལས་འབྲས་ལ་ངེས་པ་རྙེད་པས་ཚུལ་ཁྲིམས་འཆལ་
བས་ངན་འགྲོར་སྐྱེས་ན་སྟོང་ཉིད་ཀྱི་ལྟ་བ་ཉན་སྒོམ་རྒྱུན་ཆད་དུ་དོགས་པས་
རྟག་ཏུ་ཚུལ་ཁྲིམས་ཡང་དག་བླངས་ནས་མི་ཉམས་པར་སྲུང་ཞིང་གནས་པར་
འགྱུར་ལ། བདེ་འགྲོར་སྐྱེས་ཀྱང་ལྟ་བ་ཉན་སྒོམ་གྱི་རྐྱེན་ཟས་སྨན་གོས་སོགས་
ལོངས་སྤྱོད་ཀྱི་རྒྱུ་ཡར་མར་ཞིང་ལ་སྦྱིན་པ་གཏོང་བར་འགྱུར་ཞིང་ལྟ་བ་སྙིང་
རྗེ་དང་འབྲེལ་བར་སངས་རྒྱས་འཐོབ་པར་མཐོང་ནས་སྙིང་རྗེ་ཆེན་པོ་རྒྱུད་ལ་
སྟེན་པར་བྱེད་དོ། །ཁྲོ་བས་ངན་འགྲོར་སྐྱེ་བ་དང་། མདོག་ངན་ཐོབ་པ་དང༌།
འཕགས་པ་རྣམས་མི་དགྱེས་པ་སོགས་ཀྱིས་བཟོད་པ་སྒོམ་པར་བྱེད་ཅིང་དགེ་
བ་སངས་རྒྱས་སུ་མ་བསྔོས་ན་རྒྱུན་ཆད་མེད་པར་མི་འཕེལ་བས་ཚུལ་ཁྲིམས་
སོགས་དེ་ཡི་དགེ་བའང་། སྟོང་ཉིད་གཟིགས་པ་མཐར་ཐུག་པ་སངས་རྒྱས་
ཀྱི་བྱང་ཆུབ་ཏུ་འགྲོ་བ་དགྲོལ་བར་བྱ་ཕྱིར་ཡོངས་སུ་སྔོ་བར་བྱེད་ཅིང་། ཉན་
26

འཇུག་འགྲེལ་ཟླ་བའི་ཞལ་ལུང་།
རང་སོགས་ཀྱི་སྟོང་ཉིད་ཇི་ལྟ་བ་བཞིན་བསྟན་མི་ནུས་པས་ལྟ་བ་དེ་ལྡན་གྱི་
རྫོགས་པའི་བྱང་ཆུབ་སེམས་དཔའ་རྣམས་ལ་ཤིན་ཏུ་གུས་པར་བྱེད་དོ། །གཉིས་
པ༑ དེ་ལྟར་ཟབ་ཅིང་སྟེ་ཤེས་རབ་དང་རྒྱ་ཆེའི་ཚུལ་ཡ་མ་བྲལ་བ་ལ་མཁས་
པའི་སྐྱེ་བོས་ནི། ཚོགས་སྦྱོར་བགྲོད་ནས་རིམ་གྱིས་རབ་ཏུ་དགའ་བའི་ས་ནི་
འཐོབ་འགྱུར་བས་ས་རབ་དགའ་དེ་ནི་དོན་དུ་གཉེར་བས་འཆད་འགྱུར་གྱི་ཟབ་
མོའི་ལམ་འདི་མཉན་པར་གྱིས་ཤིག་གོ །དེ་ལ་ཆོས་རྣམས་ཀྱི་ཡང་དག་པ་
ཇི་ལྟ་བ་ཉིད་བསྟན་པ་ལ་ལུང་ནི། ས་བཅུ་པ་ལས། ས་ལྔ་པ་དེ་དྲུག་པར་འཇུག་
ན་ཆོས་མཉམ་པ་ཉིད་བཅུས་འཇུག་གོ །བཅུ་གང་ཞེ་ན། ཆོས་ཐམས་ཅད་
མཚན་མ་མེད་པར་མཉམ་པ་ཉིད་དང༌། མཚན་ཉིད་མེད་པར་དང༌། སྐྱེ་བ་
མེད་པར་དང་། མ་སྐྱེས་པར་དང་། དབེན་པ་དང༌། གདོད་མ་ནས་རྣམ་པར་
དག་པ་དང་། སྤྲོས་པ་མེད་པ་དང༌། བླང་དོར་མེད་པར་དང༌། སྒྱུ་མ་རྨི་ལམ་
མིག་གཡོར་བྲག་ཆ་ཆུ་ཟླ་གཟུགས་བརྙན་སྤྲུལ་པ་ལྟ་བུར་མཉམ་པ་ཉིད་དང་།
དངོས་དངོས་མེད་གཉིས་སུ་མེད་པར་མཉམ་ཉིད་དེ། དེ་ལ་དང་པོ་ནི་མཚན་
མ་མི་འདྲ་བར་སྣང་བ་རྣམས་འཕགས་པའི་མཉམ་བཞག་གི་ངོ་ན་མེད་པའོ།།
གཉིས་པ་ཆོས་ཀུན་རང་མཚན་གྱིས་མ་གྲུབ་སྟེ། དེ་གཉིས་སྤྱིར་བསྟན་པའོ།།
གསུམ་པ་སྐྱེ་མེད་མ་འོངས་པ་དང་། བཞི་པ་མ་སྐྱེས་པ་དུས་གཞན་གྱི་དབང་
དུ་བྱས་པ་དང་། ལྔ་པ་དབེན་པ་ནི་སྐྱེ་འགྱུར་དང་སྐྱེས་པས་སྟོང་པ་དང་། དྲུག་
པ་དེ་ལྟ་བུ་དེ་ཡང་འཕྲལ་དུ་ལུང་རིགས་ཀྱིས་བྱས་པ་མིན་པར་གདོད་ནས་རྣམ་
27

ཀུན་མཁྱེན་མི་ཕམ་རྒྱ་མཚོའི་གསུང༌།
དག་དེ་ལྟར་དུ་གནས་པ་དང༌། བདུན་པ་སྤྲོས་མེད་ནི་གཉིས་སྣང་གི་ངོར་སྒྲ་
རྟོག་གིས་སྤྲོ་བར་མི་ནུས་པའོ། །བརྒྱད་པ་བླང་དོར་མེད་པ་ནི་དངོས་སོ། །
དགུ་པ་དཔེ་བདུན་པོས་དོན་དེ་རྣམས་ངེས་པར་བྱེད་པའོ། །ཆོས་གང་ལ་ཡང་
དངོས་དངོས་མེད་དུ་རང་བཞིན་གྱིས་མ་གྲུབ་པ་བཅུ་པའོ། །དེ་རྣམས་ཀྱི་ནང་
ནས་སྐྱེ་མེད་མཉམ་ཉིད་ཁོ་ན་རིགས་པས་བསྒྲུབས་པས་གཞན་རྣམས་རྟོགས་
པའི་དབང་གིས་འདིར་དེ་བཤད་དོ། །གསུམ་པ་གང་བཤད་པའི་ཆོས་ལ།
སྟོང་པ་ཉིད་རིགས་པས་གཏན་ལ་ཕབ་པ་དང་། གཏན་ལ་ཕབ་པའི་སྟོང་ཉིད་
ཀྱི་དབྱེ་བ་བཤད་པ་གཉིས། དང་པོ་ལ། ཆོས་ཀྱི་བདག་མེད་རིགས་པས་
གཏན་ལ་ཕབ་པ་དང་། གང་ཟག་གི་བདག་མེད་རིགས་པས་གཏན་ལ་ཕབ་
པ་གཉིས། དང་པོ་ལ། རང་བཞིན་གྱིས་སྐྱེ་བ་རིགས་པས་དགག་པ་དང་། དེའི་
ཕྱིར་ན་སྐྱེ་བ་རྟེན་ནས་འབྱུང་བ་ཙམ་གྱི་དོན་དུ་རིགས་པས་གྲུབ་ཚུལ། རིགས་
པས་དཔྱད་པ་བྱས་པའི་འབྲས་བུ་ངོས་བཟུང་བ་གསུམ། དང་པོ་ལ་མཐའ་
བཞིའི་སྐྱེ་བ་བདེན་པ་གཉིས་ཆར་དགག་པ། དེ་ལྟར་བཀག་པ་ལ་རྩོད་པ་
སྤང་བ་གཉིས། དང་པོ་ལ། མཐའ་བཞིའི་སྐྱེ་བ་མེད་པའི་དམ་བཅའི་སྒོ་ནས་
མདོར་བསྟན་པ། དེ་རིགས་པའི་སྒོ་ནས་རྒྱས་པར་བཤད། དེ་ལྟར་གྲུབ་པའི་
དོན་གྱིས་མཇུག་བསྡུ་བ་གསུམ། དང་པོ། འབྲས་བུ་དེ་ཉིད་དེ་ག་རང་གི་ངོ་
བོ་ཉིད་ལས་འབྱུང་བ་མིན་པ་དང་རང་མཚན་གྱིས་གྲུབ་པའི་རྒྱུ་གཞན་དག་
ལས་འབྱུང་བ་ལྟ་ག་ལ་ཞིག་སྟེ་མི་སྐྱེ་བ་དང་། རང་གཞན་གཉིས་ཀྭ་ལས་ཀྱང་
28

འཇུག་འགྲེལ་ཟླ་བའི་ཞལ་ལུང༌།
འབྱུང་བ་མ་ཡིན་པ་དང་། རྒྱུ་མེད་པར་ནི་འབྱུང་བ་ག་ལ་ཡོད་དེ་སྐྱེ་ན་འདི་
བཞི་གང་རུང་གིས་སྐྱེ་བས་ཁྱབ་པས་སོ། །གཉིས་པ་ལ། བདག་ལས་སྐྱེ་བ་
དགག་པ། གཞན་ལས་སྐྱེ་བ་དགག་པ། གཉིས་ཀ་ལས་སྐྱེ་བ་དགག་པ། རྒྱུ་
མེད་ལས་སྐྱེ་བ་དགག་པ་བཞི། དང་པོ་ལ། འགྲེལ་པ་མཛད་པའི་རིགས་པས་
དགག་པ་དང་། སངས་རྒྱས་བསྐྱངས་དང། ཟླ་བ། མཚན། ཀླུ་སྒྲུབ། མཆན།
བསྟན་བཅོས་མཛད་པའི་རིགས་པས་དགག་པ་གཉིས། དང་པོ་ལ། དེ་ཁོ་ན་
ཉིད་དུ་བདག་སྐྱེ་དགག་པ་དང་། འཇིག་རྟེན་ཐ་སྙད་དུ་ཡང་བདག་སྐྱེ་མེད་
པར་བསྟན་པ། དེ་གཉིས་ཀའི་གྲུབ་དོན་བསྡུ་བ་གསུམ། དང་པོ་ལ།རང་དང་
ངོ་བོ་གཅིག་པའི་རྒྱུ་ལས་སྐྱེ་བ་དགག་པ་དང་། རྒྱུ་འབྲས་ངོ་བོ་གཅིག་པ་དགག་
པ་གཉིས། དང་པོ་ལ། སྐྱེ་བ་དོན་མེད་དུ་ཐལ་བས་དགག་པ། སྐྱེ་བར་མི་
རིགས་པས་དགག་པ། འབྲས་བུ་སྐྱེ་བ་སྐབས་མི་ཐོབ་པར་ཐལ་བས་དགག་
པ༑ ས་བོན་ཐུག་མེད་དུ་སྐྱེ་བར་ཐལ་བས་དགག་པ་བཞི། དང་པོ། གྲངས་
ཅན་པས་རྒྱུ་འབྲས་ངོ་བོ་གཅིག་ཏུ་ཡོད་ཅིང་། རྒྱུ་དུས་འབྲས་བུ་མངོན་པར་
མི་གསལ་བའི་བདག་ཉིད་འབྲས་དུས་མངོན་པར་གསལ་བའོ་ཞེས་ཟེར།
འབྲས་བུ་དེ་ནི་དེ་ག་རང་ལས་འབྱུང་ན་འབྱུང་དགོས་པའི་ཡོན་ཏན་ནམ་དགོས་
པ་འགའ་ཡང་ཡོད་མ་ཡིན་ཏེ་སྔར་ནས་ཡོད་པ་ལས་ལྷག་པོ་ཅི་ཡང་མེད་དེ་རྒྱུ་
དུས་ནས་གྲུབ་ཟིན་པའི་ཕྱིར་རོ། །དེ་ཡང་། འབྲས་བུ་མ་སྐྱེས་པའི་གོང་ནས།
དེ་སྐྱེ་བའི་རྒྱུ་བདག་གྲུབ་ཟིན་པ་ཞིག་དགོས་ལ། གྲུབ་ཟིན་ན་དེ་སྐྱེས་པའི་
29

ཀུན་མཁྱེན་མི་ཕམ་རྒྱ་མཚོའི་གསུང༌།
དགོས་པ་ཅི་ཡོད། སྐྱེས་པར་གྱུར་པ་སླར་ཡང་མི་སྐྱེ་སྟེ་སྐྱེས་གྲུབ་པ་ལས་བོགས་
དབྱུང་རྒྱུ་མེད་པས་སོ། །དེ་སྐྱེས་ན་སྐྱེས་ཟིན་དེ་དང་པོ་ནས་ཡོད་པ་དང་ཡང་
མི་ལྡོག་པར་སྐྱེ་བའམ་ཡང་ན་མེད་པ་མྱུ་གུ་དེ་མི་སྐྱེའོ། །གཉིས་པ། སྐྱེས་པར་
གྱུར་པ་སླར་ཡང་ལྡབས་ནས་སྐྱེ་བར་རིགས་པའང་མ་ཡིན་པ་ཉིད་དེ་སྐྱེས་ཟིན་
པས་ན་བུ་སྐྱེས་ཚར་བ་བཞིན་ནོ། །འང་སྒྲས་སྐྱེ་བ་དོན་མེད་དུ་འགྱུར་བར་མ་
ཟད་ཅེས་པའི་དོན་ཏོ། །གསུམ་པ། དེའི་རྒྱུ་མཚན་ནི་གལ་ཏེ་སྐྱེས་ཟིན་ཀྱང་
ད་རུང་སླར་ཡང་སྐྱེ་བར་ཡོངས་སུ་རྟོག་པར་འགྱུར་ན་ནི། ས་བོན་རང་སྐྱེ་བའི་
སྐབས་དེ་ན་མྱུ་གུ་དང་ལ་སོགས་པས་སྡོང་བུ་དང་སྦུབས་བཅའ་བ་རྣམས་ཀྱི་
སྐྱེ་བ་འདི་ཡི་གོ་སྐབས་ཞིག་ས་བོན་གྱི་སྟེང་ན་རྙེད་པར་མི་འགྱུར་ཞིང་སྟེ་ས
བོན་མ་འགགས་བཞིན་མྱུ་གུ་སྐྱེ་བ་མེད་ལ། ས་བོན་བདག་ཉིད་ལས་སྐྱེ་ན་
རང་སྐྱེ་བའི་རྐྱེན་ནམ་ཡང་མ་ཚང་བ་མེད་པས་ས་བོན་འགགས་པའི་གོ་སྐབས་
མེད་ལ། དེ་ལྟར་ན་དེ་ལ་མྱུ་གུའི་སྐབས་མི་ཐོབ་བོ། །བཞི་པ། སྐྱེས་ཟིན་པའི་
ས་བོན་དེ་ག་རང་སྲིད་པའི་མཐར་ཐུག་པར་རབ་ཏུ་སྐྱེ་བར་ཉིད་དུ་འགྱུར་ཏེ།
དེ་སྐྱེ་བ་ལ་གེགས་མེད་པས་སོ། །གཉིས་པ་རྒྱུ་འབྲས་ངོ་བོ་གཅིག་པ་དགག་
པ་ལ། རྒྱུ་འབྲས་ངོ་བོ་གཅིག་ན་གནས་སྐབས་ཐ་དད་དུ་མི་དམིགས་པར་ཐལ་
བས་དགག་པ་དང་། གནས་སྐབས་ཐ་དད་པར་དམིགས་ན་རྒྱུ་འབྲས་ངོ་བོ་
མི་གཅིག་པར་ཐལ་བས་དགག་པ་གཉིས། དང་པོ་ལ། རྒྱུ་འབྲས་རྣམ་པར་
འགྱུར་བ་མི་འཐད་པ་དང་། དེས་ན་དབྱིབས་སོགས་ཐ་དད་མེད་པར་ཐལ་བས་
30

འཇུག་འགྲེལ་ཟླ་བའི་ཞལ་ལུང་།
དགག་པ་གཉིས། དང་པོ་ཡང་མྱུ་གུ་སྐྱེ་བ་ལ་ཕན་པའི་རྐྱེན། ཆུ་དང་དུས་ཀྱིས་
ས་བོན་སྦང་རོ་ལྟར་རྣམ་པར་འགྱུར་ནས་འགགས་ཏེ་མྱུ་ག་སྐེད་པར་བྱེད་པས་
སྐྱོན་དེ་མེད་ལ། ས་མྱུག་རང་བཞིན་ནམ་ངོ་བོ་གཞན་མ་ཡིན་པས་བདག་ལས་
མི་སྐྱེ་བ་ཡང་མིན་ནོ་སྙམ་ན། ཇི་ལྟར་ས་མྱུག་གི་རང་བཞིན་རྣམ་པ་ཐམས་
ཅད་དུ་གཅིག་ན་འབྲས་བུ་དེ་ཉིད་ཀྱིས་ས་བོན་དེ་རྣམ་པར་འཇིག་པར་བྱེད་
པར་འགྱུར་ཏེ་འགྱུར་མི་རིགས་ལ་མྱུ་གུ་མི་འཇིག་པ་བཞིན་ནོ། །གཉིས་པ།
སྐྱོན་གཞན་ཡང་བྱེད་རྒྱུ་ས་བོན་གྱི་གནས་སྐབས་དེ་ལས་ཐ་དད་དུ་གྱུར་པའི་
མྱུ་གུའི་རིང་ཐུང་ཟླུམ་པོ་སོགས་ཀྱི་དབྱིབས་དང་ནི། སྔོ་སེར་སོགས་ཁ་དོག་
དང་། མངར་བ་སོགས་རོ་དང་། ནད་སེལ་བ་སོགས་ནུས་པ་དང་། སྨིན་པའི་
རྐྱེན་འོ་མས་སྐྱུ་རུ་སོགས་མངར་བ་ལྟ་བུ་ཐ་དད་ཁྱོད་ཀྱི་ལུགས་ལ་མེད་པར་
འགྱུར་ཏེ་དེ་གཉིས་ངོ་བོ་གཅིག་ཡིན་པས་སོ། །འདི་རྣམས་ཀྱི་སྐབས་སུ་གྲངས་
ཅན་པས་ཐ་དད་ཡོད་པ་དང་མྱུ་གུས་ས་བོན་འཇིག་པ་སོགས་རྣམ་འགྱུར་གྱི་
སྟེང་ནས་ཡིན་པས། རང་གིས་རང་འཇིག་པ་དང་། མཚན་ཉིད་སོགས་ཐ་
དད་མེད་པར་ཐལ་བའི་སྐྱོན་ག་ལ་ཡོད་སྙམ་ཡང་། དེ་ག་ས་མྱུག་རང་བཞིན་
གྱིས་གྲུབ་པར་འཛིན་པ་ཡིན་པས། རང་བཞིན་གྱིས་གྲུབ་པའི་གཅིག་ལ་རྣམ་
འགྱུར་སོ་སོ་པ་མི་འཐད་པའི་གནད་ཀྱིས་ཡིན་པར་ཤེས་པར་གྱིས་ཤིག གཉིས་
པ་ལ། གནས་སྐབས་ཐ་དད་ན་ངོ་བོ་གཅིག་ཏུ་མི་འཐད་པ་དངོས་དང་། དེ་
ལྟར་འཐད་ན་གནས་སྐབས་གཉིས་སུ་གཉིས་ཀ་འཛིན་མི་འཛིན་མཚུངས་པར
31

ཀུན་མཁྱེན་མི་ཕམ་རྒྱ་མཚོའི་གསུང༌།
ཐལ་བས་དགག་པ་གཉིས། དང་པོ། ཅི་སྟེ་ས་བོན་གྱི་གནས་སྐབས་བཏང་
ནས་གནས་སྐབས་གཞན་ཐོབ་པས་ས་བོན་ཉིད་མྱུ་གུར་འགྱུར་བ་ཡིན་པས་
གནས་སྐབས་ཐ་དད་ཡོད་ཀྱང་ངོ་བོ་གཅིག་གོ་སྙམ་ན་གལ་ཏེ་ས་བོན་གྱི་སྔར
གྱི་ས་བོན་བདག་གི་དངོས་པོ་ཡི་གནས་སྐབས་བསལ་ནས་དེ་ལས་གཞན།
མྱུ་གུའི་གནས་སྐབས་ཀྱི་ངོ་བོར་འགྱུར་ན་དེ་ཚེ་ས་བོན་དེ་ཡི་རང་བཞིན་མྱུ་གུ་
དེ་ཉིད་དུ་ཇི་ལྟར་འགྱུར་ཏེ་བསལ་བྱ་བསལ་བྱེད་ཡིན་པས་སོ། །གཉིས་པ།
གཞན་ཡང་གལ་ཏེ་ཁྱོད་ཀྱི་ས་བོན་དང་མྱུ་གུ་འཇིག་རྟེན་འདིར་ངོ་བོ་གཞན་
གནས་ཡོད་པ་མ་ཡིན་ན། མྱུ་གུའི་སྐབས་ན་ས་བོན་བཟུང་དུ་མེད་པ་བཞིན་
དུ་མྱུ་གུ་ཞེས་བྱ་བ་དེ་ཡང་གཟུང་དུ་མེད་པའམ། ཡང་ན་དེ་དག་གཅིག་པས་
ཇི་ལྟར་མྱུ་གུ་དབང་པོའི་ཤེས་པས་གཟུང་དུ་ཡོད་པ་འདི་བཞིན་དུ། ས་བོན་
དེ་ཡང་གཟུང་དུ་ཡོད་པར་འགྱུར་ཏེ་དེ་གཉིས་ངོ་བོ་གཅིག་ན་དབང་ཤེས་ལ་
སྣང་མི་སྣང་གི་ཆ་གཉིས་མི་རུང་བ་དེ་ཕྱིར་འདི་ནི་ཁས་མི་བླང་ངོ་། །མདོར་
ན་གྲངས་ཅན་པས་ས་བོན་མྱུ་གུ་རྐྱེན་རྣམས་ལ་རང་བཞིན་གཅིག་པའི་གཙོ་
བོ་གཅིག་རྗེས་སུ་འགྲོ་བས་རྒྱུ་རྐྱེན་འབྲས་བུ་རྣམས་གཅིག་གི་རང་བཞིན་དུ་
འདོད་པ་ཡིན་གྱི། རྒྱུ་འབྲས་ཀྱི་རྣམ་འགྱུར་ཕན་ཚུན་ཐ་དད་ཡིན་མོད། རྣམ་
འགྱུར་རྣམས་རང་བཞིན་གཅིག་སྙམ་ཡང་། དབུ་མའི་རིགས་པས་ཕུལ་ན།
བདག་སྐྱེའི་གནོད་པ་འབབ་པར་ཤེས་དགོས་སོ། །རང་བཞིན་གྲུབ་པའི་ངོ་
བོ་གཅིག་ལ་རྣམ་འགྱུར་ཐ་དད་ཀྱང་མི་འཐད་པས་སོ། །གཉིས་པ། འཇིག་
3 2

འཇུག་འགྲེལ་ཟླ་བའི་ཞལ་ལུང༌།
རྟེན་ཐ་སྙད་དུ་ཡང་བདག་སྐྱེ་མེད་པར་སྟོན་པ་ནི། གང་ཕྱིར་རྒྱུ་ས་བོན་ཞིག་
སྟེ་མ་མཐོང་བར་སོང་ན་ཡང་དེ་ཡི་འབྲས་བུ་མྱུ་གུ་ཞེས་བྱ་འཇིག་རྟེན་མངོན་
སུམ་གྱིས་མཐོང་བའི་ཕྱིར། རྒྱུ་འབྲས་དེ་དག་གཅིག་པ་ཡིན་ཞེས་འཇིག་
རྟེན་གྱིས་ཀྱང་ཁས་མི་ལེན་པ་ཡིན་ནོ། །གསུམ་པ་གྲུབ་དོན་བསྡུ་བ། དེ་ཕྱིར་
དངོས་པོ་བདག་ལས་འབྱུང་ཞེས་རབ་ཏུ་བརྟགས་པ་འདི། དེ་ཉིད་དོན་དམ་
དྭང་ནི་འཇིག་རྟེན་ཐ་སྙད་དུ་ཡང་རིགས་པ༵་མ་ཡིན་ནོ། །གཉིས་པ་བསྟན་
བཅོས་རྩ་ཤེར་ཀྱི་རིགས་པས་དགག་པ་ནི། བདག་ལས་སྐྱེ་བར་འདོད་ན་བསྐྱེད་
པར་བྱ་བ་འབྲས་བུ་བུ་དང་སྐྱེད་བྱེད་བྱེད་རྒྱུ་ཕ་ལ་སོགས་པ་དང་། གང་བྱ་
བའི་ལས་བུད་ཤིང་དང་རྫ་མ། གང་གིས་བྱེད་པ༵་པོ་མེ་དང་རྫ་མཁན་ཡང་
གཅིག་ཉིད་དུ་འགྱུར་ན་དེ་དག་ནི་གཅིག་ཉིད་མ་ཡིན་པས་ན་བདག་ལས
བར་ཁས་བླང་བར་བྱ་བ་མིན་པ་འདི་དང་རྩ་ཤེས་ལས་རྒྱ་ཆེར་བཤད་པའི་
ཉེས་པ༷ར་ཐལ་བར་འགྱུར་པའི་ཕྱིར་རོ། །གཉིས་པ། གཞན་སྐྱེ་དགག་པ་ལ།
གཞན་སྐྱེ་འདོད་པ་སྤྱིར་དགག་པ་དང་སེམས་ཙམ་པའི་ལུགས་བྱེ་བྲག་ཏུ་དགག་
པ་གཉིས། དང་པོ་ལ། དེ་ཁོ་ན་ཉིད་དུ་གཞན་སྐྱེ་འདོད་པའི་ལུགས་སྤྱིར་དགག་
པ་དང་། ཐ་སྙད་དུ་རང་བཞིན་གྱིས་སྐྱེ་བ་ཡོད་པར་འདོད་པའི་ལུགས་བྱེ་བྲག་
ཏུ་དགག་པ་གཉིས། དང་པོ་ལ། གཞན་སྐྱེ་དགག་པ་དངོས། བཀག་པ་ལ་
འཇིག་རྟེན་གྱིས་གནོད་པ་སྤངས་པ། དེ་ལྟར་བཀག་པའི་ཡོན་ཏན་བསྟན་པ་
གསུམ། དང་པོ་ལ། གཞན་སྐྱེ་སྤྱིར་དགག་པ། གཞན་སྐྱེ་བྱེ་བྲག་ཏུ་དགག་
33

ཀུན་མཁྱེན་མི་ཕམ་རྒྱ་མཚོའི་གསུང༌།
པ༑ འབྲས་བུ་ལ་མུ་བཞིར་དཔྱད་ནས་དགག་པ་གསུམ། དང་པོ་ལ། ཧ་ཅང་
ཐལ་བས་དགག་པ། སྐྱོན་སྤོང་གི་ལན་དགག་པ་གཉིས། དང་པོ། རང་གི་ངོ་
བོས་གྲུབ་པའི་རྒྱུ་གཞན་ལ་བརྟེན་ནས་གལ་ཏེ་རང་གི་ངོ་བོས་གྲུབ་པའི་འབྲས་
བུ་གཞན་ཞིག་འབྱུང་བར་འགྱུར་ན་ནི། འོ་ན་སེལ་བྱེད་མེ་ལྕེ་ལས་ཀྱང་བསལ་
བྱ་མུན་པ་འཐུག་པོ་འབྱུང་བར་འགྱུར་ཞིང་། གཞན་ཡང་རྒྱུ་ཡིན་མིན་ཐམས་
ཅད་ལས་ཀྱང་འབྲས་བུ་དངོས་ཡིན་མིན་ཐམས་ཅད་སྐྱེ་བར་འགྱུར་ཏེ་རྒྱུ་མཚན་
གང་གི་ཕྱིར་ན། སྐྱེད་པར་བྱེད་པ་ཡི་རྒྱུ་མ་ཡིན་པ་མ་ལུས་པ་ལ་ཡང་ངོ་བོས་
གྲུབ་པའི་གཞན་ཉིད་ཡིན་པར་མཚུངས་པའི་ཕྱིར། དེ་ཡང་རྒྱུ་འབྲས་ས་མྱུག་
ཙམ་ལ་ཐལ་བ་འཕེན་པ་མིན་ཡང་རང་བཞིན་གྱིས་གྲུབ་པའི་གཞན་ཡིན་ན།
རྒྱུ་ཡང་རང་བཞིན་གྱིས་གྲུབ། འབྲས་བུ་ཡང་རང་བཞིན་གྱིས་གྲུབ་སྟེ་སོ་སོ་
ནས་གྲུབ་པས་རྒྱུ་འབྲས་ཀྱི་འབྲེལ་བཞག་མི་ཤེས་པས་ཧ་ཅང་ཐལ་ཏེ། རྒྱུ་
དང་རྒྱུ་མིན་མཚུངས་པར་ཐལ་ལོ། །དེ་ལ་སཱ་ལུའི་ས་བོན་སཱ་ལུའི་མྱུ་ག་ལས་
རང་གི་ངོ་བོ་ཐ་དད་པ་བཞིན་དུ། མེ་དང་སོལ་བ་ནས་ཀྱི་ས་བོན་སོགས་ཀྱང་།
སཱ་ལུའི་མྱུ་གུ་ལ་རང་གི་ངོ་བོ་གྲུབ་པའི་ཐ་དད་ཡིན་པས་ན། གཞན་ཡིན་པར་
ཚུལ་མཉམ་པ་ལས་ཁྱད་པར་ཅི་ཡང་མེད་པ་ཡིན་ནོ། །ངོ་བོས་གྲུབ་པའི་གཞན་
གཉིས་ལ་སྟོབས་མཚུངས་པས་ལྟོས་འབྲེལ་མེད་པས་མི་དགོས་པས་སོ། །ས་
མྱུག་སོ་སོར་ངོ་བོས་གྲུབ་ན་རང་ས་ན་རང་དབང་གིས་གྲུབ་ཟིན་པ་དགོས་ཀྱི་
གཞན་དུ་མི་རུང་ངོ༌། །དེ་ལྟར་ན་གྲུབ་ཟིན་པ་གཞན་ཞིག་ལས་གྲུབ་ཟིན་གཞན་
34

འཇུག་འགྲེལ་ཟླ་བའི་ཞལ་ལུང་།
ཞིག་འབྱུང་ན། གཞན་ལས་གཞན་བྱུང་བ་ཙམ་དུ་འགྱུར་གྱི་རྒྱུ་འབྲས་སུ་ནི་
མི་འགྱུར་ཏེ། ངོ་བོས་གྲུབ་པ་གཉིས་གཅིག་ཏུ་མི་འཐད་ལ། གཉིས་ཀ་སྟོབས་
མཉམ་པར་གྲུབ་ཟིན་ལ། རྒྱུ་འབྲས་ཀྱི་འབྲེལ་པ་བཞག་མི་ཤེས་ཞིང་མི་དགོས་
སོ༑ ༑དེ་ལྟར་ན་གཞན་ཡིན་ཚད་རྒྱུ་འབྲས་སུ་ཅིས་མི་རུང་ཞེས་པའོ། །གཉིས་
པ་ལ། སྐྱོན་སྤང་གི་ལན་དང་། ལན་དེ་དགག་པ་གཉིས། དང་པོ། རྒྱུ་འབྲས་
གཞན་ཡིན་ཀྱང་། ཐམས་ཅད་ལས་ཐམས་ཅད་ཀྱི་མི་འབྱུང་སྟེ་དངོས་པོ་གང་
གིས་རང་འབྲས་ངོ་བོས་གྲུབ་པའི་གཞན་ཡིན་ཀྱང་རབ་ཏུ་བྱ་བར་ནུས་པ་དེ་
ཡི་ཕྱིར་རྒྱུ་དེའི་འབྲས་བུ་ངེས་པར་བརྗོད་ཅིང་། གང་ཞིག་འབྲས་བུ་དེ་སྐྱེད་
ནུས་པ་དེ་ནི་དངོས་པོ་གྲུབ་པའི་གཞན་ཡིན་ནའང་རྒྱུ་ཡིན་ལ། དེ་ལས་བྱེ་
བྲག་རྒྱུ་འབྲས་ནང་ཚན་པ་རྒྱུད་གཅིག་ཏུ་གཏོགས་པ་དང་། དེ་ཡང་སྔ་མས་
ཕྱི་མ་ལྟ་བུ་སྐྱེད་པར་བྱེད་རུང་བ་ལས་སྐྱེ་བ་དེ་ཡི་ཕྱིར། སཱ་ལུའི་མྱུ་གུ་ནི་ནུས་
ལ་སོགས་པ་ལས་སྐྱེ་བ་དེ་ལྟར་མིན་པས་སྐྱོན་དེ་མེད་དོ་ཞེ་ན། གཉིས་པ་ལན་
ནི༑ ཇི་ལྟར་ནས་དང་པདྨ་སོགས་ཀྱི་ཟེའུ་འབྲུ་གེ་སར་དང་ནི་ཀིང་ཤུ་ཀཱ་ཡི་
མེ་ཏོག་ལ་སོགས་གཞན་ཡིན་ཕྱིར་སཱ་ལུའི་མྱུ་གུའི་སྐེད་པར་བྱེད་པར་འདོད་
པ་མིན་པ་དང་སྐྱེད་པའི་ནུས་པ་དང་ལྡན་པ་མིན་པ་དང་། རྒྱུད་གཅིག་ཁོངས་
སུ་གཏོགས་པ་མིན་པ་དང་རིགས་འདྲ་བ་སྔ་མ་ཕྱི་མ་སྐྱེ་བ་མ་ཡིན་པ་ཉིད་ཀྱི་
ཕྱིར་དེ་བཞིན་དུ། སཱ་ལུའི་ས་བོན་ཡང་ནི་ས་ལུའི་མྱུ་གུ་དེ་ཡི་རྒྱུ་ཁྱད་པར་བཞི་
ལྡན་མིན་ཏེ་གཞན་ཉིད་ཕྱིར། ངོ་བོས་གྲུབ་པའི་གཞན་ཡིན་ལ་མི་འདྲ་བ་ཅུང་
3 5

ཀུན་མཁྱེན་མི་ཕམ་རྒྱ་མཚོའི་གསུང༌།
ཟད་ཀྱང་མེད་པས། དེ་གཉིས་ལ་རྒྱུ་རྒྱུ་མིན་གྱི་ཁྱད་པར་ཀུན་ཏུ་མི་འཐད་དོ། །
གཉིས་པ་བྱེ་བྲག་ཏུ་དགག་པ་ལ། རྒྱུ་འབྲས་སྔ་ཕྱི་བ་ལ་གཞན་སྐྱེ་དགག་པ།
རྒྱུ་འབྲས་དུས་མཉམ་པ་ལ་གཞན་སྐྱེ་དགག་པ་གཉིས། དང་པོ་ལ་བཀག་པ་
དངོས་དང་། སྐྱོན་སྤང་གི་ལན་དགག་པ་གཉིས། དང་པོ། མྱུ་གུ་དེ་ས་བོན་
དང་ནི་དུས་མཉམ་པར་ཡོད་པ་མ་ཡིན་ཏེ། གཞན་མྱུ་གུ་ཉིད་མེད་པར་ས་
བོན་མྱུ་གུ་དེ་ལས་གཞན་པ་ཉིད་དུ་ག་ལ་འགྱུར་ཏེ་གཞན་ངོ་བོས་གྲུབ་པ་ལས་
གཞན་ངོ་བོས་གྲུབ་པ་ཞིག་སྐྱེ་ན་དེ་གཉིས་ཀ་ཡོད་བཞིན་ཕྲད་ནས་སྐྱེད་དགོས་
ན་འདིར་ཕྲད་པ་མི་སྲིད་ན་གཞན་ལས་གཞན་ཇི་ལྟར་སྐེད། དེས་ན་ངོ་བོས་
གྲུབ་པའི་མྱུ་གུ་ངོ་བོས་གྲུབ་པའི་ས་བོན་ལས་སྐྱེ་བ་ངོ་བོ་ཉིད་ཀྱིས་འགྲུབ་པར་
འགྱུར་བ་མིན་པས། གཞན་ལས་སྐྱེ་བ་ཡིན་ཞེས་བྱ་བའི་ཕྱོགས་འདི་གཏོང་
བར་བྱོས་ཤིག དེའང་བྱམས་པ་དང་ཉེར་སྦས་དུས་མཉམ་ཡོད་བཞིན་པ་ལ་
འདི་དང་འདི་ཞེས་ཕན་ཚུན་གཞན་དུ་བཞག་པ་ལྟར། ས་མྱུག་ཀྱང་ངོ་བོས་གྲུབ་
པའི་གཞན་ཡིན་ན་གང་ལས་གང་ཐ་དད་པའི་གཞི་གཉིས་པོའང་ཡོད་བཞིན་
པ་ཞིག་གི་སྟེང་ནས་ཐ་སྙད་བྱས་པ་མ་གཏོགས།གཞན་ཡིན་ཞེས་པ་དམ་བཅའ་
ཙམ་དུ་ཟད་པར་འགྱུར་རོ། །
གཉིས་པ་ལ། ལན་དང་། དེ་དགག་པ་གཉིས། དང་པོ། ཚུར་རྩོད་པ་སྤང་བ་
ནི་ཇི་ལྟར་སྲུང་གི་མདའ་ཡི་མགོ་མཇུག་གི་ཕྱོགས་གཉིས་མཐོ་བ་དང་ནི་དམའ་
བ་དག་དུས་མཉམ་མ་ཡིན་པར་ནི་མིན་པར་ཏེ་དུས་མཉམ་པར་མཐོང་བ་དེ་
3 6

འཇུག་འགྲེལ་ཟླ་བའི་ཞལ་ལུང་།
བཞིན་དུ། བསྐྱེད་པར་བྱ་བ་འབྲས་བུ་དང་སྐྱེད་བྱེད་རྒྱུ་དག་གི་སྐྱེ་འགག་གི་
བྱ་བའང་དུས་གཅིག་ཕྱིར་དེ་གཉིས་དུས་མཉམ་འགྱུར་ཞེ་ན། གཉིས་པ། ཕར་
ལན་འདི་ལ་དམ་བཅའ། རིགས་པ། འབྲས་བུ་དངོས་མེད་ཀྱང་དེ་སྐྱེ་བའི་བྱ་
བ་ཡོད་སྙམ་པ་དགག་པ་གསུམ་རིམ་པར། གལ་ཏེ་དཔེ་སྲང་གི་དུས་མཐོ་
དམན་ད་ལྟ་ཡིན་ན་གཅིག་ཚེའམ་དུས་གཅིག་གཉིས་ཀ་ཡིན་ན་རུང་ཡང་དཔེ་
ཅན་འདིར་ནི་ས་མྱུག་དུས་གཅིག་ཏུ་མེད་པས་ན་དཔེའི་འདྲ་བ་དེ་དང་མཚུངས་
པ་དེ་ཡོད་པ་མིན་ནོ། །སྲང་གི་མགོ་མཇུག་དངོས་པོ་དུས་མཉམ་པ་གཉིས་ཀྱི་
བྱ་བ་ལ་བཞག་གི དཔེ་ཅན་ས་མྱུག་དུས་མཉམ་དུ་མེད་པ་ཡིན་པས་དཔེ་
དོན་མི་འདྲའོ། །རྒྱུ་མཚན་ནི་གལ་ཏེ་སྐྱེ་བཞིན་པ་མྱུ་གུ་དེ་སྐྱེ་བ་ལ་མངོན་དུ་
ཕྱོགས་པས་ན་མ་འོངས་པ་ཡིན་པས་ད་ལྟ་ཡོད༵་པ་མིན་ཞིང་། འགག་བཞིན་
པ༵་ས་བོན་ནི་ཡོད་ཀྱང་འཇིག་ལ་ཕྱོགས་ཏེ། ད་ལྟ་ཞིག་མ་ཚར་བ་ཡིན་པར་
འདོད་གྱུར་པ༵། མདོར་ན་ས་བོན་ཇི་སྲིད་ཡོད་པ་སྲིད་དུ་མྱུ་གུ་མ་འོངས་པ། མྱུ་
གུ་གྲུབ་ཟིན་པ་དང་། ས་བོན་ཟད་པར་འགགས་ནས་མེད་པས་དེ་གཉིས་ནམ་
དུའང་སྐད་ཅིག་ལ་དུས་མཉམ་པ་མེད་པས་དེ་ཚེ་ས་མྱུག་འདི་ནི་ཇི་ལྟ་བུར་ན་
སྲུང་དང་མཚུངས་པ་ཡིན་ཏེ་མི་མཚུངས་སོ། །སྐྱོན་གཞན་ཡང་མྱུ་གུ་མེད་ཀྱང་
དེའི་བྱ་བ་སྐྱེ་བ་ཡོད་སྙམ་ན། དེ་ཡང་མི་རུང་སྟེ། བྱ་བ་སྐྱེ་བ་འདི་ནི་བྱེད་པོ་
རྟེན་མྱུ་གུ་མེད་པར་ཡོད་པར་རིགས་པའི་ངོ་བོའང་མིན་ནོ། །གལ་ཏེ་འཕགས་
པ་སཱ་ལུ་ལྗང་པའི་མདོ་ལས། སྲང་མདའི་མཐོ་དམན་གྱི་ཚུལ་དུ་སྐད་ཅིག་གང་
37

ཀུན་མཁྱེན་མི་ཕམ་རྒྱ་མཚོའི་གསུང༌།
ཁོ་ན་ལ་ས་བོན་འགགས་པ་དེ་ཉིད་ལ་མྱུ་གུ་སྐྱེའོ། །ཞེས་སྲང་གི་དཔེ་བཀོད་
པ་མིན་ནམ། དེ་ཕྱིར་ས་མྱུག་གཉིས་སྲང་མདའི་མཐོ་དམན་དང་འདྲ་བར་
འདོད་པ་འགོག་མི་རིགས་སོ་ཟེར་ན་དེ་བདེན་མོད་ཀྱི་ལུང་དེ་ནི་གཞན་སྐྱེ་དང་
རང་གི་མཚན་ཉིད་ཀྱིས་སྐྱེ་བ་བསྟན་ཕྱིར་མ་ཡིན་ནོ། །འདིར་སྐྱེ་བ་བཀག་པ་
རང་གི་ངོ་བོས་གྲུབ་པའི་སྐྱེ་བ་འགོག་གི །ས་བོན་ལས་མྱུ་གུ་སྐྱེ་བར་ཙམ་འགོག་
པ་མིན་ནོ། །དེས་ན་མདོར། རྒྱུ་འབྲས་སྐྱེ་འགག་གི་བྱ་བ་དུས་མཉམ་པ་ལ་
དགོངས་ཀྱི། ངོ་བོས་གྲུབ་པའི་རྒྱུ་འབྲས་སྐྱེ་འགག་གི་བྱ་བ་དུས་མཉམ་པ་ལ་
མིན་ནོ། །སྔ་མ་ལྟར་ན་བྱ་བ་ཙམ་མཉམ་ཡང་རྒྱུ་འབྲས་དུས་མཉམ་མི་དགོས་
ལ༑ ཕྱི་མ་ལ་བྱ་བ་མཉམ་ན་རྒྱུ་འབྲས་ཀྱང་དུས་མཉམ་དགོས་སོ། །གཉིས་
པ་རྒྱུ་འབྲས་དུས་མཉམ་པ་ལ་གཞན་སྐྱེ་དགག་པ་ནི། གལ་ཏེ་རྒྱུ་འབྲས་སྔ་
ཕྱི་བ་ལ་གཞན་སྐྱེ་མི་འཐད་ཀྱང་དུས་མཉམ་ལ་འཐད་སྙམ་ན་དེའང་མི་འཐད་
དེ་མིག་གི་བློ་སྟེ་རྣམ་ཤེས་ལ་རང་གི་སྐྱེད་བྱེད་དུ་གྱུར་པ་རང་དང་དུས་གཅིག་
པ༷༑ མིག་དབང་དང་ལ་སོགས་པས་གཟུགས་སོགས་དང་རང་དང་ལྷན་ཅིག་
འབྱུང་བའི་འདུ་ཤེས་དང་ཚོར་བ་ལ་སོགས་ལས།འབྲས་བུ་དེ་གཞན་ཉིད་དུ་
གྲུབ་པས་རྒྱུ་དང་དུས་མཉམ་དུ་ཡོད་ན་སྔར་ཡོད་ལ་ཡང་འབྱུང་བས་དགོས་
པ༵་ཅི་ཞིག་ཡོད་དེ་མེད་དོ། །ཅི་སྟེ་འབྲས་བུ་དེ་རྒྱུ་དུས་ན་མེད་ཅེ་ན་འདི་ལ་
ཉེས་པ་རྒྱུ་འབྲས་མི་མཉམ་པའི་སྐབས་སུ་བཤད་ཟིན་ཏོ། །གསུམ་པ། འབྲས་
བུ་མུ་བཞིར་དཔྱད་ནས་དགག་པ། སྐྱེད་པར་བྱེད་པ་རྒྱུས་བསྐྱེད་བྱ་འབྲས་
38

འཇུག་འགྲེལ་ཟླ་བའི་ཞལ་ལུང༌།
བུ་གཞན་སྐྱེད་པ་དེ་རྒྱུ་ཡིན་ན། དེས་འབྲས་བུ་རང་བཞིན་གྱིས་ཡོད་པའམ།
འོན་ཏེ་མེད་པ་དང་། གཉིས་ཀྭ་དང་གཉིས་བྲལ་ཞིག་སྐྱེད་གྲང་སྟེ་བརྟག་གོ།
ཡོད་ན་སྐྱེད་བྱེད་ཅི་དགོས་ཏེ་སྐྱེས་ཟིན་སླར་མི་སྐྱེ་བས་སོ། །མེད་ལའང་རྒྱུ་
དེས་ནི་ཅི་ཞིག་བྱ་སྟེ་རི་རྭའི་རྒྱུ་བཞིན་ནོ། །གཉིས་ཉིད་ལ་དེས་ཅི་བྱ་སྟེ་གཉིས་
ཚོགས་མི་སྲིད་པས་སོ། །གཉིས་དང་བྲལ་ལའང་དེས་ཅི་བྱ་སྟེ་དེ་གཉིས་གང་
ཡང་མིན་པ་མི་སྲིད་པས་སོ། །
གཉིས་པ། དེ་ལྟར་བཀག་པ་ལ་འཇིག་རྟེན་གྱིས་གནོད་པ་སྤང་བ་ལ། འཇིག་
རྟེན་གྱིས་གནོད་པའི་རྩོད་པ་བཀོད་པ་དང་། དེའི་ལན་བསྟན་པ་གཉིས། དང་
པོ་ནི། འཇིག་རྟེན་པ་གང་གིས་རང་གི་ལྟ་བ་ཁོ་ན་ལ་གནས་ནས་འཇིག་རྟེན་
གྱི་མཐོང་བ་ཚད་མར་འདོད་པས་ན། ཤིན་ཏུ་སྟོབས་དང་ལྡན་པའི་ཕྱིར་འདིར་
ནི་གཞན་སྐྱེ་མེད་པར་ཁྱོད་ཀྱི་རིགས་པ་སྨྲས་པ་ཉིད་ཀྱིས་ལྟ་ཀོ་ཅི་ཞིག་བྱ་སྟེ་
དེས་ཟློག་མི་བཏུབ་སྟེ་མངོན་སུམ་ཡིན་པས་སོ། །གཞན་ལས་གཞན་འབྱུང་
བ་ཡ༷ང་འཇིག་རྟེན་པ༵་ཡིས་རྟོགས་པར་འགྱུར་ཏེ། དེས་ན་གཞན་ལས་སྐྱེ་བ་
ཡོད་པ་འདིར་ནི་སྒྲུབ་བྱེད་ཀྱི་རིགས་པ་ཅི་ཞིག་དགོས་ཏེ་མངོན་སུམ་ཡིན་པས་
སོ་སྙམ་ན། གཉིས་པ་ལ། འཇིག་རྟེན་པས་གཞན་སྐྱེ་ཁས་བླངས་ཀྱང་འཇིག་
རྟེན་པས་མི་གནོད་པའི་ཚུལ་དང་། འཇིག་རྟེན་ཐ་སྙད་དུ་ཡང་རང་བཞིན་གྱིས་
གྲུབ་པའི་གཞན་སྐྱེ་མེད་པས་འཇིག་རྟེན་པས་མི་གནོད་པའི་ཚུལ་གཉིས། དང་
པོ་ལ། ཡུལ་དང་ཡུལ་ཅན་ཕྱིན་ཅི་མ་ལོག་པ་དང་ལོག་པའི་དབྱེ་བས་བདེན་
39

ཀུན་མཁྱེན་མི་ཕམ་རྒྱ་མཚོའི་གསུང༌།
གཉིས་ཀྱི་རྣམ་གཞག་མདོར་བསྟན་པ། དེ་ཉིད་རྒྱས་པར་བཤད་པ། དེ་དག་
གི་ཕྱིར་ན་ཡུལ་གང་ལ་འཇིག་རྟེན་གྱིས་མི་གནོད་པ་དང་གནོད་པའི་ཁྱད་པར་
བསྟན་པས་མཇུག་བསྡུ་བ་གསུམ། དང་པོ། གང་ཞིག་གསུང་རབ་ཀྱི་དོན་མ་
ནོར་བ་མི་ཤེས་ཤིང་། ཐོག་མེད་ནས་བདེན་འཛིན་གྱི་བག་ཆགས་སྤྲིན་པའི་
དབང་གིས་དངོས་པོ་ལ་མངོན་པར་ཞེན་པ། རང་བཞིན་མེད་པའི་ཚུལ་ལ་མ་
འདྲིས་པ། འཇིག་རྟེན་གྱིས་གནོད་པའི་རྡོལ་ཐབས་ལ་བརྟེན་པ་འདི་ལ། འཇིག་
རྟེན་གྱི་བྱུང་ཚུལ་མང་པོ་ཞིག་མ་བཤད་པར་འཇིག་རྟེན་གྱི་གནོད་པའི་བླ་རྡོལ་
བཟློག་མི་ནུས་པས། ཡུལ་འདི་འདྲ་ལ་འཇིག་རྟེན་གྱིས་གནོད་དེ་ཞེས་གནོད་
ཡུལ་ཁྱད་པར་བ་དང་། འདི་འདྲ་བ་ལ་འཇིག་རྟེན་གྱིས་མི་གནོད་ཞེས་མི་གནོད་
པའི་ཡུལ་ཁྱད་པར་ཅན་བསྟན་དགོས་སོ། །དེ་ལ་བདེན་པ་གཉིས་ཀྱི་རྣམ་དབྱེ་
བསྟན་པ་སྔོན་དུ་འགྲོ་དགོས་པས། བདེན་གཉིས་རང་གི་ངོ་བོ་ཕྱིན་ཅི་མ་ལོག་
པར་མཁྱེན་པ་སངས་རྒྱས་བཅོམ་ལྡན་འདས་རྣམས་ཀྱིས་ཕྱི་ནང་དངོས་པོ་འདི་
ཀུན་ལ་མཐོང་བ་ཡང་དག་དང་བརྫུན་པ་མཐོང་བ་ཡིས། ཡུལ་ཅན་གཉིས་རང་
རང་གི་མཐོང་དོན་གྱི་དངོས་རྙེད་པའི་ངོ་བོ་གཉིས་ནི་དངོས་ཀུན་གྱིས་འཛིན་
པ༷ར་འགྱུར་ཏེ་ཚད་མས་ཡུལ་རྙེད་པ་ཡིན་གྱི་བདག་གིས་གྲུབ་པར་མིན་ནོ། །
དེ་ལ་ཡང་དག་པའི་ཡེ་ཤེས་ཀྱི་མཐོང་ཡུལ་གང་དེ་དེ་ཉིད་དེ་དོན་དམ་ཡིན་ལ།
མཐོང་བ་བརྫུན་པ༵་ཡི་ཡུལ་ནི་ཀུན་རྫོབ་བདེན་པར་གསུངས་སོ། །གཉིས་
པ་ལ། ཡུལ་ཅན་ཚད་མའི་སྒོ་ནས་འཇིག་རྟེན་གྱིས་མི་གནོད་པའི་ཚུལ་དང༌།
4 0

འཇུག་འགྲེལ་ཟླ་བའི་ཞལ་ལུང༌།
ཡུལ་བདེན་གཉིས་ཀྱི་སྒོ་ནས་འཇིག་རྟེན་གྱིས་མི་གནོད་པའི་ཚུལ་གཉིས། དང་
པོ་ལ། ཐ་སྙད་དཔྱོད་བྱེད་ཀྱི་ཚད་མ་བསྟན་པ་དང་། དེས་དོན་དམ་དཔྱོད་
བྱེད་ཀྱི་ཚད་མ་ལ་མི་གནོད་པའི་ཚུལ་གཉིས། དང་པོ་ལ། ཡུལ་ཅན་ཚད་མ་
དང་ཚད་མིན་གྱི་དབྱེ་བ་དང་། དེས་ཡུལ་འཇལ་ཚུལ་གཉིས། དང་པོ། ཤེས་
བྱ་ལ་བདེན་གཉིས་སུ་དབྱེ་བར་མ་ཟད་མཐོང་བ་བརྫུན་པ༵་མཐོང་བའི་ཡུལ་
ཅན་ལའང་རྣམ་པ༵་གཉིས་འདོད་དེ། འཕྲལ་གྱིས་འཁྲུལ་རྒྱུས་མ་བསླད་པ་
དབ༵ང་པོ་གསལ་བ་ཡང་དག་དང་བསླད་པས་དབ༵ང་པོ་ལོག་པའི་སྐྱོན་ལྡན་
ནོ༑ ༑འཕྲལ་གྱི་འཁྲུལ་རྒྱུས་བསླད་པའི་སྐྱོན་ལྡན་དབང་ཅན་རྣམས་ཀྱི་ཤེས་
པ་ནི། དབ༵ང་པོ་ལེགས་པར་གྱུར་པའི་ཤེས་པ་ལ་ལྟོས་ནས་ལོག་པར་འདོད་
དོ༑ ༑གཉིས་པ་ལ།ཡུལ་ཡང་ལོག་གི་ཁྱད་པར་སྤྱིར་བསྟན་པ་དང་། བྱེ་བྲག་
ཏུ་ཞེན་ཡུལ་ལ་འཁྲུལ་བའི་ཞེན་ཡུལ་ཐ་སྙད་དཔྱོད་བྱེད་ཀྱི་ཚད་མ་དེའི་ངོར་
ཡང་བདེན་པར་མི་འགྲུབ་པའི་ཚུལ་གཉིས། དང་པོ། ཡུལ་ཅན་དེ་བཞིན་ཡུལ་
ཀྱང་འཁྲུལ་རྒྱུས་གནོད་པ་མེད་པའི་དབང་པོ་དྲུག་གི་ཤེས་པ་རྣམས་ཀྱིས།
གཟུང་བར་བྱ་བའི་དོན་གང་ཞིག་འཇིག་རྟེན་ཐམས་ཅད་ཀྱིས་དེ་དང་དེར་
རྟོགས་པ་ཏེ། འཇིག་རྟེན་ཉིད་དམ་ཁོ་ན་ལས་བདེན་པ་ཡིན་གྱི་ལྷག་མ་ནི།
དབང་པོ་འཁྲུལ་རྒྱུ་ནང་ན་ཡོད་པ་རབ་རིབ་མིག་སེར་དྷ་དུ་ར་ཟོས་པ་སོགས་
སོ༑ ༑དེ་དག་དང་དབང་པོ་ལ་གནོད་རྐྱེན་ཕྱི་ན་ཡོད་པ། མེ་ལོང་དང་བྲག་
ཕུག་ན་སྒྲ་བརྗོད་པ། སོས་ཀའི་ཉི་ཟེར་བྱེ་ཐང་སྐྱ་བོའི་ཡུལ་དང་ཉེ་བ་སྟེ། དེ་
41

ཀུན་མཁྱེན་མི་ཕམ་རྒྱ་མཚོའི་གསུང༌།
དག་རིམ་བཞིན་གཟུགས་བརྙན་དང་བྲག་ཆ་སྨིག་རྒྱུ་ལ་ཆུ་སོགས་སུ་འཛིན་
པའི་རྒྱུའོ། །དེ་བཞིན་མིག་འཕྲུལ་མཁན་གྱིས་སྔགས་སྨན་སོགས་ཕྱེའོ། །ཡིད་
དབང་ལ་སྔགས་སྨན་གྲུབ་མཐའ་ལོག་པའི་གཏན་ཚིགས་ལྟར་སྣང་དང་། གཉིད་
ཀྱི་གནོད་པ་རྨི་ལམ་སོགས་སོ། །དེ་ལྟའི་འཁྲུལ་རྒྱུས་བསླད་པས་གཟུང་བ་
ཉིད་འཇིག་རྟེན་ཉིད་ལས་ཀྱང་ལོག་པར་རྣམ་པར་བཞག་གོ །གཉིས་པ་གནས་
ལུགས་མི་ཤེས་པའི་གཏི་མུག་གཉིད་ཀྱིས་ཡིད་རབ་བསྐྱོད་ཅིང་བརླབས་པའི་
མུ་སྟེགས་གྲུབ་མཐའ་གཏན་ཚིགས་ལྟར་སྣང་ཅན་རྣམས་ཀྱིས་རང་གཞུང་གི་
བདག་ཉིད་ཇི་བཞིན་བདག་དང་གཙོ་བོ་ཡོན་ཏན་གསུམ་སོགས་གང་བརྟགས་
པ༷་དང༌། སྒྱུ་མ་སྨྲིག་རྒྱུ་སོགས་ལ་རྟ་གླང་དང་ཆུ་སོགས་སུ་བརྟགས་པ་གང་
ཡིན་པ་དེ་དག་དོན་དམ་པར་ལྟ་ཅི་འཇིག་རྟེན་ཐ་སྙད་ལས་ཀྱང་ཡོད་མིན་པ་
ཉིད་དེ་ཐ་སྙད་ཀྱི་ཚད་མས་མ་གྲུབ་པས་སོ། །དེ་རྣམས་ནི་ཕུལ་བྱུང་དུ་འགྲོ་
བར་འདོད་ནས་ཤིང་ལ་འཛེགས་པ་ཡལ་ག་སྔ་མ་བཏང་ནས། ཕྱི་མ་མ་བཟུང་
བ་ལྟར་ལྟ་ངན་གྱི་གཡང་སར་ལྷུང་བའོ། །གཉིས་པ་དེས་དོན་དམ་དཔྱོད་བྱེད་
ཀྱི་རིགས་ཤེས་དྲི་མེད་ལ་མི་གནོད་ཚུལ། གཞན་སྐྱེ་དགག་པ་ནི་འཇིག་རྟེན་
པའི་ཤེས་པ་ལ་ལྟོས་ནས་དགག་པ་མིན་གྱི་འཕགས་པ་རྣམས་ཀྱི་གཟིགས་པ་
ལ་ལྟོས་པས། མིག་ནི་རབ་རིབ་ཅན་གྱིས་སྐྲ་ཤད་སོགས་སུ་དམིགས་པ་ཡིས།
མིག་དག་པས་རབ་རིབ་མེད་པ་ཅན་གྱི་ཤེས་པས་མ་མཐོང་བ་ལ་གནོད་ནུས་
པ་མིན་པ་ཇི་ལྟར། དེ་བཞིན་དྲི་མེད་དམ་ཟག་མེད་ཀྱི་ཡེ་ཤེས་སྤངས་པའི་
42

འཇུག་འགྲེལ་ཟླ་བའི་ཞལ་ལུང༌།
སོ་སྐྱེའི་བློས། དྲི་མེད་ཡེ་ཤེས་ཀྱི་བློ་ལ་གནོད་པ་ཡོད་མ་ཡིན་ནོ། །གཉིས་པ་
ལ་ཡུལ་ཕྱིན་ཅི་ལོག་པ་ཀུན་རྫོབ་བདེན་པ་ངེས་ཚིག་གི་སྒོ་ནས་བཤད་པ་དང་།
ཕྱིན་ཅི་མ་ལོག་པ་དོན་དམ་བདེན་པ་དཔེའི་སྒོ་ནས་བསྟན་པ་གཉིས། དང་པོ།
གཏི་མུག་གི་དབང་གིས་ཆོས་རྣམས་ཀྱི་རང་བཞིན་དེ་ཁོ་ན་ཉིད་སྒྲིབ་ཕྱིར་རང་
བཞིན་མ་མཐོང་བ་ལོག་པར་སྣང་བ་དེ་ནི་ཀུན་རྫོ་བ་སྟེ། དེས་དེ་ཉིད་ལ་འགེབ་
པའམ་སྒྲིབ་པར་བྱེད་པས་སོ། །སྒྲིབ་ཅན་དེས་ཆོས་གང་བཅོས་མར་གྱུར་པའི་
ཀུན་རྫོབ་དེ་དེའི་ཡུལ་ཅན་ལ་བདེན་པར་སྣང་བ་དེ་ནི། ཀུན་རྫོབ་བདེན་ཞེས་
ཐུབ་པ་དེས་གསུངས་ཏེ། ཉན་རང་དགྲ་བཅོམ་བྱང་སེམས་འཕགས་པ་རྣམས་
ཀྱི་ངོར། བདེན་འཛིན་མ་རིག་པ་ཅི་རིགས་པར་ཟད་ཅིང་སྒྱུ་མར་མཐོང་བའི་
འཕགས་གསུམ་གྱི་རྗེས་ཐོབ་ལ་སྣང་བ་བཅོས་མར་གྱུར་པའི་དངོས་ནི་ཀུན་
རྫོ་བ་ཏུ་སྟེ་ཀུན་རྫོབ་ཙམ་ཡིན་གྱི་བདེན་པ་མིན་ཏེ་དེ་དག་ལ་མངོན་རློམས་ཕྲ་
མོ་མེད་པས་བདེན་སྣང་མེད་པས་སོ། །དེ་ལ་འདིར་གཏི་མུག་ནི་དངོས་པོའི་
རང་བཞིན་ལོག་པར་སྣང་བའི་རྐྱེན་ཡིན་ལ། རྐྱེན་དེས་བཅོས་མ་ལ་ཀུན་རྫོ་བ་
ཞེས་དང་བདེན་པ་ཞེས་པའི་ངེས་ཚིག་གི་དོན་གྱིས་བཤད་དེ། འོག་ཏུ། གང་
གི་སྤྲིན་ཚོགས་དང་མཚུངས་གཏི་མུག་སོགས་དང་འདྲ་བར་བཞེད་པར་བཤད་
དོ༑ ༑གཉིས་པ། རབ་རིབ་མཐུ་ཡིས་རང་གི་ལག་ན་ཐོགས་པ་བསེ་རུ་སོགས་
སྣོད་ཀྱི་ནང་དུ་སྐྲ་ཤད་ལ་སོགས་པའི་ངོ་བོ་ལོག་པ་གང་ཞིག་ཡོད་པ་རྣམ་པར་
བརྟགས་པ་དེ་ཉིད་ཀྱི་བདག་ཉིད་དམིགས་པའི་གཞི་གང་དུ་མིག་དག་པས་
4 3

ཀུན་མཁྱེན་མི་ཕམ་རྒྱ་མཚོའི་གསུང༌།
བལྟས་ན་སྐྲ་ཤད་སོགས་ཅི་ཡང་མ་མཐོང་པའི་ཚུལ་མཐོང་བ་དེ་དེ་ཉིད་ཡིན་
པ་དེ་བཞིན་སྐབས་འདིར་ཤེས་པར་གྱིས་ཤིག །གསུམ་པ། མཇུག་བསྡུ་བ་
ལ༑ དེ་ཁོ་ན་ཉིད་ལ་དཔྱད་པའི་སྐབས་སུ་འཇིག་རྟེན་གྱིས་མི་གནོད་པའི་ཚུལ་
དང༌། འཇིག་རྟེན་རང་གི་དོན་ལ་འཇིག་རྟེན་གྱིས་གནོད་ཚུལ་གཉིས། དང་
པོ་ལ། འཇིག་རྟེན་ཚད་མར་མི་རིགས་པའི་ཚུལ་དང་། དེས་ན་ཚད་མིན་གྱིས་
ཚད་མ་ལ་མི་གནོད་པར་བསྟན་པ་གཉིས། དང་པོ་གལ་ཏེ་དེ་ཉིད་དཔྱོད་པ་
ལ་འཇིག་རྟེན་གྱི་མཐོང་བ་ཚད་མ་ཡིན་ན་ནི། འཇིག་རྟེན་རང་གིས་དེ་ཉིད་
མཐོང་བས་དེ་ཉིད་སྟོན་པའི་འཕགས་གཞན་གྱིས་ཅི་ཞིག་དགོས་ཏེ་མི་དགོས་
ལ་འཕགས་པའི་ལམ་ཚུལ་ཁྲིམས་དང་ཐོས་བསམ་སྒོམ་གསུམ་གྱིས་ཀྱང་ཅི་
ཞིག་བྱ་དོན་མེད་དེ། དེས་ན་དེ་ཁོ་ན་ཉིད་ཀྱི་སྐབས་སུ་འཇིག་རྟེན་རང་ག་བའི་
བླུན་པོ་ནི་ཚད་མར་རིགས་པའང་མ་ཡིན་ནོ། །གཉིས་པ་དེ་ཉིད་དཔྱོད་པ་ལ་
རྣམ་ཀུན་འཇིག་རྟེན་ཚད་མ་མིན་པ་དེ་ཡི་ཕྱིར།དེ་ཁོ་ན་ཉིད་ཀྱི་ཁས་ལེན་གྱི་
སྐབས་སུ་འཇིག་རྟེན་གྱིས་གནོད་པ་མེད་དོ། །གཉིས་པ། འཇིག་རྟེན་རང་
ཉིད་ལས་གྲགས་ཤིང་གྲུབ་པའི་དོན་ནི་འཇིག་རྟེན་ན་གྲགས་པ་ཉིད་ཀྱིས་གལ་
ཏེ་སེལ་ཏེ་ནང་འགལ་ན་འཇིག་རྟེན་གྱིས་གནོད་པར་འགྱུར་ཏེ། དཔེར་ན་ཁ་
ཅིག་གིས་ངའི་རྫས་ཕྲོགས་སོ་ཞེས་སྨྲས་པ་ལ། ཅིག་ཤོས་ཀྱི་དེ་ལ་བརྒལ་ཞིང་
བརྔག་པ་རྫས་དེ་ནི་ཅི་ཞིག་ཡིན་དེས་རྫས་ནི་བུམ་པའོ། །བུམ་པ་རྫས་མིན་
ཏེ་གཞལ་བྱ་ཡིན་པའི་ཕྱིར། རྨི་ལམ་གྱི་བུམ་པ་བཞིན་ནོ། །ཞེས་དེ་དེས་སུན་
4 4

འཇུག་འགྲེལ་ཟླ་བའི་ཞལ་ལུང༌།
འབྱིན་པར་བྱེད་པ་དེ་ལྟ་བུ་ལ་སོགས་དང་། བུམ་པ་མ་གྲུབ་ཞེས་དང་། བུམ་
པ་དང་ལོ་ཏོག་སྐྱེ་བ་མེད་ཞེས་སོགས་འཕགས་པའི་གཟིགས་པ་ལ་གནས་ནས་
སྨྲས་ཀྱི། གལ་ཏེ་འཇིག་རྟེན་མཐོང་བ་ལ་གནས་ཤིང་དེ་ལ་བརྟེན་ནས་དེ་དག་
རྫས་མིན་དང༌། སྐྱེ་མེད་དུ་བསྒྲུབས་ན། འཇིག་རྟེན་གྲགས་ཤིང་གྲུབ་པས་
དེའི་དམ་བཅའ་ལ་འཇིག་རྟེན་གྱི་མཐོང་བ་ཚད་མས་སེལ་འོང་བ་བཞིན་ནོ། །
གཉིས་པ་འཇིག་རྟེན་ཐ་སྙད་དུ་ཡང་རང་བཞིན་གྱི་གཞན་སྐྱེ་མེད་པར་སྟོན་པ།
གང་ཕྱིར་འཇིག་རྟེན་པ་རྣམས་ས་བོན་ཙམ་མའི་མངལ་དུ་བཏབ་ནས་བདག་
གིས་བུ་འདི་བསྐྱེད་ཅེས་སྨྲ་བར་བྱེད་ཅིང་། རང་གིས་བཏབ་པའི་ཤིང་འདི་
ཡང་བདག་གིས་བཙུགས་སོ་སྙམ་དུ་རྟོགས་པར་བྱེད་པ་དེས་ན། རྒྱུ་འབྲས་
གཅིག་ཏུ་བརྟགས་པ་ཡིན་ཕྱིར་རྒྱུ་འབྲས་ངོ་བོས་གྲུབ་པའི་གཞན་ལས་སྐྱེ་བ་
འཇིག་རྟེན་ལས་ཀྱང་མེད་དོ། །ཡོད་ན་བུ་དང་ཤིང་ལ་འདི་ངས་བསྐྱེད་དོ་ཞེས་
བརྗོད་མི་རིགས་ཏེ། དེའི་ས་བོན་དང་རྒྱུ་བཏབ་ཀྱི་འབྲས་བུ་དེ་གཉིས་དང་པོ་
ནས་བསྐྱེད་པ་མིན་པས་སོ། །དེས་ན་འཇིག་རྟེན་རང་ག་བས་ས་མྱུག་སོགས་
རྒྱུ་འབྲས་ལ་རང་མཚན་གྱིས་གྲུབ་པའི་གཞན་དུ་འཛིན་པ་མེད་ཅེས་སྟོན་པ་
མིན་གྱི་ཐ་སྙད་དུའང་གཞན་སྐྱེ་མེད་པར་སྟོན་པའོ།།གསུམ་པ་དེ་ལྟར་བཀག་
པའི་ཡོན་ཏན། གལ་ཏེ་རྒྱུ་འབྲས་རང་བཞིན་གྱིས་ཡོད་པའི་ཕྱོགས་ལ། རང་
བཞིན་གྱིས་གྲུབ་པའི་གཞན་ཡིན་ན། ས་མྱུག་རྒྱུ་འབྲས་མི་རུང་བས་མྱུ་གུ་ཡོད་
བཞིན་དུ་ས་བོན་རྒྱུན་ཆད་པར་འགྱུར་ཏེ། ས་མྱུག་འབྲེལ་མེད་དུ་སོང་བས།
4 5

ཀུན་མཁྱེན་མི་ཕམ་རྒྱ་མཚོའི་གསུང༌།
མྱུ་གུ་ཡོད་ཀྱང་ས་བོན་གྱི་རིགས་རྒྱུན་མ་ཆད་པ་ལ་མི་ཕན་ཏེ། བ་ལང་ཡོད་
པས་རྟ་ཤི་ནས་རིགས་རྒྱུན་ཆད་པ་མིན་པ་ལ་མི་ཕན་པ་བཞིན་ནོ། །ཡང་རང་
བཞིན་གྱིས་གྲུབ་པའི་གཅིག་ཡིན་ན། མྱུ་གུའི་སྐབས་སུའང་ས་བོན་མ་འགག་
པར་རྟག་པར་འགྱུར་ན་འདིར་རྟག་ཆད་ཀྱི་ཕྱོགས་གཉིས་ཀྱི་སྐྱོན་ལས་རང་
གྲོལ་ལོ། །དེ་ལྟར་མཐའ་བཞི་ཁས་བླང་བའི་སྐྱེ་བ་ནི་མེད་ཀྱི་རྟེན་འབྱུང་ཙམ་
གྱི་སྐྱེ་བ་ཁས་བླང་བའི་ཡོན་ཏན་ནི་གང་ཕྱིར་མྱུ་གུ་ས་བོན་ལས་ངོ་བོ་ཉིད་ཀྱིས་
གྲུབ་པའི་གཞན་མིན་པ་དེ་ཕྱིར་མྱུག་ཚེ་ས་བོན་ཞིག་ནས་རིགས་འདྲ་རྒྱུན་ཆད་
པ་ཡི་སྐྱོན་མེད་ལ། གང་ཕྱིར་དངོས་པོ་གྲུབ་པའི་གཅིག་ཉིད་ཡོད་པ་མིན་པ་
དེ་ཕྱིར་ཡང་། ས་བོན་མྱུ་གུར་འཕོས་པ་མེད་པས་མྱུག་ཚེ་ས་བོན་ཡོད་ཅེས་
རྟག་པར་ཡང་བརྗོད་པར་མི་བྱའོ། །གཉིས་པ་ཀུན་རྫོ་བ་ཙམ་དུའང་རང་བཞིན་
གྱིས་སྐྱེ་བ་མེད་པར་སྟོན་པ་ལ། ཀུན་རྫོབ་ཏུ་ཡང་རང་བཞིན་གྱིས་སྐྱེ་བ་བཀག་
པ་དང་། དེ་ལྟར་བཀག་པའི་ཕན་ཡོན་གཉིས། དང་པོ་ལ། བཀག་པ་དངོས་
དང་། དེ་ལ་རྩོད་པ་སྤང་བ་གཉིས། དང་པོ་ལ། འཕགས་པའི་མཉམ་བཞག་
དངོས་པོའི་འཇིག་རྒྱུར་ཐལ་བས་དགག་པ། ཐ་སྙད་བདེན་པ་རིགས་པས་
དཔྱད་བཟོད་དུ་ཐལ་བས་དགག་པ།དོན་དམ་པས་སྐྱེ་བ་མི་ཁེགས་པར་ཐལ་
བས་དགག་པ་གསུམ་ལས། དང་པོ། དེ་ལ་ཐལ་རང་གི་ཁྱད་པར་ཡང་དག་
ཀུན་རྫོབ་ཙམ་དུ་ཡང་རང་མཚན་གྱིས་གྲུབ་པར་འདོད་མི་འདོད་ལ་རགས་
ལས་པ་ཡིན་ལ། ཀུན་རྫོབ་ཏུ་རང་མཚན་གྱིས་གྲུབ་པར་འཛིན་ན་དེའི་དབང་
4 6

འཇུག་འགྲེལ་ཟླ་བའི་ཞལ་ལུང༌།
གིས་བདེན་གཉིས་ཕྱོགས་སུ་ལྷུང་བ་དང་། སྟོང་རྟེན་འབྱུང་རོ་གཅིག་ཏུ་འདྲེ་
བ་མེད་པས་ན་འདི་འགོག་པ་ནི་ཐལ་འགྱུར་ཐུན་མིན་གྱི་ལུགས་ཡིན་ལ། དེ་
ལ་གོང་འོག་གི་རིགས་པ་སྤྱི་དང༌། ཁྱད་པར་རིགས་པའི་རྒྱལ་པོ་གསུམ་པོ་
འདི་ཆེས་གལ་ཆེ་བ་ཡིན་པས་འདི་ཁོ་ནས་ཐལ་རང་གི་ཁྱད་པར་གྱི་གནད་
རྣམས་རྟོགས་པར་འགྱུར་རོ། །དེ་ལ་ཆོས་རྣམས་ཀུན་རྫོབ་ཏུ་རང་མཚན་ཅུང་
ཟད་ཡོད་ན་འཕགས་པའི་མཉམ་བཞག་གི་ངོར་དེ་མེད་པས་མཉམ་བཞག་གི་
སྔ་མ་ཡོད་པ་ཕྱིས་ཞིག་པས་ན་ཐོ་བས་བུམ་པ་བཞིན་མཉམ་བཞག་གི་སྟོང་
ཉིད་དངོས་པོ་ཡོད་པ་ལ་མེད་པར་སྐུར་པའི་ཚུལ་གྱིས་འཇིག་རྒྱུར་ཐལ་བ་དེ་
མི་རིགས་པས་སོ། །དེ་བཞིན་དུ་ཅུང་ཟད་ཅིག་གྲུབ་པ་ཡོད་ན་དོན་དམ་པར་
ཀྱང་ཡོད་དགོས་ལ། མ་གྲུབ་ན་ཀུན་རྫོབ་ཏུ་ཡང་གྲུབ་པར་མི་འགྱུར་བས་སོ། །
གལ་ཏེ་གཟུགས་ཚོར་སོགས་ཆོས་རྣམས་རང་གི་མཚན་ཉིད་ཀྱིས་གྲུབ་པའི་
ངོ་བོ་རྒྱུ་རྐྱེན་ལ་བརྟེན་ནས་སྐྱེ་བར་འགྱུར་ན་ནི། སྟོང་པ་ཉིད་མངོན་སུམ་
རྟོགས་པའི་ཚེ་དངོས་པོའི་རང་བཞིན་དེ་ལ་སྐུར་པ་བཏབ་པས་ན་མཉམ་བཞག་
གི་ཡེ་ཤེས་དེས་དངོས་པོ་འཇིག་པའི་ཕྱིར། སྟོང་ཉིད་དངོས་པོ་འཇིག་པའི་
རྒྱུར་འགྱུར་ན། དེ་ནི་རིགས་པ་མིན་ཏེ་དེ་ཕྱིར་དངོས་པོ་གདོད་ནས་རང་མཚན
གྱིས་གྲུབ་པ་ཡོད་པ་མིན་ནོ། །གཉིས་པ། ཐ་སྙད་དུ་གཞན་སྐྱེ་ཡོད་དགོས་
ཟེར་ན། རྐྱེན་ཉིད་འདི་པ་ཙམ་གྱི་མཐོང་བ་དེ་ལས་གང་ཕྱིར་དངོས་པོ་འདི་དག་
མཐའ་བཞིའི་གང་ལས་སྐྱེ་བ་སོགས་རྣམ་པར་དཔྱད་པ་ན། དེ་ཉིད་མ་སྐྱེས་པ་
4 7

ཀུན་མཁྱེན་མི་ཕམ་རྒྱ་མཚོའི་གསུང༌།
ཡི་བདག་ཉིད་ཅན་དངོས་ལས་གཞན་ནམ་ཚུ་རོལ་དུ་གྱུར་པ། སྐྱེ་སོགས་ཀྱི་
གནས་རྙེད་པ་མ་ཡིན་པ་དེ་ཕྱིར་འཇིག་རྟེན་གྱི།ཐ་སྙད་བདེན་ལ་བདག་དང་
གཞན་ལས་སྐྱེ་བ་སོགས་ཀྱི་རྣམ་པར་དཔྱད་པར་མི་བྱ་སྟེ་དེས་དཔྱད་ན་འཇིག་
རྟེན་ཐ་སྙད་མི་འགྲུབ་པས་སོ། །
གསུམ་པ། དེ་ཁོ་ན་ཉིད་ལ་དཔྱོད་པའི་སྐབས་སུ་རིགས་པ་གང་ཞིག་གིས་
བདག་དང་གཞན་ལས་སྐྱེ་བ་རིགས་པ་མིན་པ༵་དག་གིས་རིགས་པ་དེས་ཐ་
སྙད་དུ་ཡང་སྐྱེ་བ་རིགས་པ་མིན་པས་ཁྱོད་ཀྱི་རང་བཞིན་གྱི་སྐྱེ་བ་ཚད་མ་གང་
གིས་འགྲུབ་པ་ཡིན་པར་འགྱུར་ཏེ་མི་འགྲུབ་བོ། །གཉིས་པ་རྩོད་པ་སྤོང༌།
ཀུན་རྫོ་བ་ཏུ་ཡུལ་རང་གི་སྟེང་ན་སྡོད་ལུགས་རང་མཚན་གྱིས་གྲུབ་པའི་སྐྱེ་བ་
བདེན་པ་གཉིས་ཆར་དུ་མེད་ན་གཟུགས་སོགས་གཏན་མེད་པར་འགྱུར་ལ།
དེ་ལྟ་ན་གཟུགས་སོགས་མིག་ལ་སྣང་བར་མི་འགྱུར་ཏེ། དེ་མིན་ན་རི་རྭ་ཡང་
སྣང་བར་འགྱུར་ཏེ། དེ་གཉིས་འདྲ་བས་སོ་ཟེར་ན། ལན་བསྟན་པ། དེ་ལྟར་
ན་རྒྱུས་འབྲས་བུ་བསྐྱེད་མེ་ནུས་ན་དངོས་པོ་སྟོང་པ་སྟེ་བརྫུན་པ་གཟུགས་བརྙན་
དང་སྒྲ་བརྙན་ལ་སོགས་པ། མེ་ལོང་སོགས་རང་བཞིན་གྱིས་མ་གྲུབ་པར་རྒྱུ་
རྐྱེན་གྱི་ཚོགས་པ་གཞན་ལ་ལྟོས་པ་རྣམས་འཇིག་རྟེན་ན་མ་གྲགས་པ་ཡང་
མིན་པ་སྟེ་རྫུན་པར་གྲགས་པ་ཡིན་ལ། ཇི་ལྟར་འཇིག་རྟེན་ལ་གྲགས་པ་དེར་
ནི་ཡུལ་གཟུགས་བརྙན་སོགས་སྟོང་པ་ལས། ཡུལ་ཅན་ཤེས་པའང་གཟུགས་
བརྙན་སོགས་དེ་ཡི་རྣམ་པ་ཅན་དུ་སྐྱེ་བར་འགྱུར་བ་ལྟར། དེ་བཞིན་དངོས་
48

འཇུག་འགྲེལ་ཟླ་བའི་ཞལ་ལུང་།
པོ་ཐམས་ཅད་རང་མཚན་གྱིས་མ་གྲུབ་པས་སྟོང་ན་ཡང་། སྟོང་ན་སྣང་མི་ཤེས་
པ་མིན་པར་ངོ་བོ་སྟོང་ཉིད་དག་ལས་དེར་སྣང་གི་ཤེས་པ་རབ་ཏུ་སྐྱེ་བར་འགྱུར་
99。
ཏེ་མངོན་སུམ་སྣང་རུང་ངོ་། །དེ་ལྟར་ན་ཡུལ་རང་བཞིན་གྱིས་མ་གྲུབ་པ་གཅིག་
གིས་འབྲས་བུ་བསྐྱེད་པའམ་སྟོང་བཞིན་སྣང་ནུས་ན་དེས་སྟོང་པའི་ཆོས་ཀུན་
ཀྱང་སྣང་རུང་བའི་གོ་སྐབས་ཡངས་པོར་ཕྱེས་པ་ཡིན་ཏེ་གཟུགས་བརྙན་ལ་
གང་སྣང་གི་ཆ་ནས་སྟོང་ཡང་རྒྱུས་བསྐྱེད་པ་དང་། དེས་འབྲས་བུ་བསྐྱེད་པ་
མི་འགལ་ཞིང་གཟུགས་བརྙན་མེད་པར་མི་འགྲོ་བ་བཞིན་དུ་སྟོང་ཡང་སྣང་
བའི་འཐད་པ་སྟོན་པའོ། །གཉིས་པ་ཐ་སྙད་དུ་ཡང་རང་བཞིན་གྱིས་སྐྱེ་པ་
དགག་པའི་ཕན་ཡོན་ལ། རྟག་ཆད་ཀྱི་ལྟ་བ་ཤིན་ཏུ་ཕྲ་བ་སྤོང་བའི་ཡོན་ཏན་
དང་། ལས་འབྲས་ཀྱི་འབྲེལ་པ་ཆེས་འཐད་པའི་ཡོན་ཏན་གཉིས། དང་པོ།
བདེན་པ་གཉིས་སུའང་རང་བཞིན་མེད་པའི་ཕྱིར། དེ་དྭག་རྟག་པ་མ་ཡིན་
ཆད་པའང་མིན་ལ་དེ་ལྟར་ན་དོན་དམ་པར་ལྟ་ཅི་ཀུན་རྫོབ་ཏུ་རང་བཞིན་གྱིས་
ཡོད་པར་མི་འདོད་པ་དེ་ཚེ་བདེན་པ་གཉིས་ཆར་ལ་ལྟོས་པའི་རྟག་ཆད་ཀྱི་
མཐའ་ཕྲ་བའང་ཁེགས་ཏེ། འདི་ལྟར་ཀུན་རྫོ་བ་ཏུ་རང་བཞིན་གྱིས་ཡོད་ནའང༌།
ཀུན་རྫོབ་ཀྱི་སྟེང་གི་རྟག་ཆད་ཁེགས་མི་ནུས་ལ། འདིར་ཀུན་རྫོབ་ཏུ་མེད་པས་
ཀུན་རྫོབ་ལ་ལྟོས་པའི་རྟག་ཆད་ཕྲ་བའང་མེད་པའོ། །གཉིས་པ་ལ། ཀུན་
གཞི་སོགས་མེད་ཀྱང་ལས་འགགས་པ་ལས་འབྲས་བུ་འབྱིན་ནུས་པའི་ཚུལ་
དང་། དེ་ལྟར་བསྟན་པ་ལ་རྩོད་པ་སྤང་བ་གཉིས། དང་པོ་ལ་དངོས་དང༌།
4 9

ཀུན་མཁྱེན་མི་ཕམ་རྒྱ་མཚོའི་གསུང༌།
དཔེ་བསྟན་པའོ། །དང་པོ། གང་ཕྱིར་ལས་རང་བཞིན་གྱིས་མ་གྲུབ་བས་རང་
བཞིན་གྱིས་ལས་དེ་མི་འགག་པ་དེ་ཕྱིར་ཀུན་གཞི་སོགས་ལས་འབྲས་ཀྱི་བར་
ལག་སྦྲེལ་བ་ཞིག་མེད་ཀྱང་ལས་འགགས་པས་འབྲས་བུ་འབྱིན་པ་འདི་ནུས་
པའི་ཕྱིར། སྐབས་ལ་ལར་ལས་འགགས་ཏེ་བསྐལ་པ་སོགས་ཡུན་རིང་ལོན་
པ་ལས་ཀྱང་། འབྲས་བུ་ཡང་དག་འབྱུང་བ་རིག་པར་གྱིས་ཞེས་སེམས་ཙམ་
པའི་ཀུན་གཞི་དང་མདོ་སྡེ་པའི་སེམས་ཀྱི་རྒྱུན། བྱེ་སྨྲའི་ཐོབ་པ་དང་ཆུད་མི་
ཟ་བ་སོགས་ཡོངས་སུ་རྟོག་པ་མེད་པར་ཡང་ལས་འབྲས་འཐད་པར་བསྟན་
པ་སྟེ། ལས་འབྲས་ངོ་བོས་གྲུབ་པའི་ཕྱོགས་ལ་ལས་འགགས་ཟིན་ན་དེས
འབྲས་བུ་མི་བསྐྱེད་པས་དེའི་བག་ཆགས་བགོ་སའམ་འབྲས་བུ་འབྱིན་པའི་
བར་རྒྱུན་ཆགས་ཞིག་མེད་ན་མི་ཡོང་བ་དང༌། འདིར་ལས་འབྲས་གཉིས་ཀ་
ངོ་བོས་མ་གྲུབ་པས་བརྟེན་ནས་སྐྱེ་བ་ཙམ་ལས་བར་ཆད་མ་ཆད་ཕྲད་མ་ཕྲད་
ཀྱི་བརྟགས་མཐའ་མི་འཇུག་པ་བྱད་ལ་སོགས་པ་ལྟ་བུ་ཡིན་ཏེ། རྒྱུ་ལ་བརྟེན་
ནས་དེ་བྱུང་བ་ཙམ་ལས། རྒྱུ་འབྲས་ཕྲད་མ་ཕྲད་སོགས་ཀྱིས་བརྟགས་ན་ས་
མྱུག་སོགས་རྒྱུ་འབྲས་ཅི་ཡང་མི་འཐད་དོ། །དེ་ལྟར་ན་ལས་རང་བཞིན་གྱིས་
སྐྱེ་བ་མེད་པ་ལ་རང་བཞིན་གྱིས་གྲུབ་པའི་འགག་པ་ཡང་མེད་ལ། འགག་པ་
རང་བཞིན་གྱིས་མ་གྲུབ་ན་འགགས་པས་ཅི་ཞིག་གནོད་དེ་མི་གནོད་དོ། །
༈ དེར་མ་ཟད་རྒ་ཤིའི་རྐྱེན་གྱིས་སྐྱེ་བ་སོགས་ལུང་དང་། ཇི་སྲིད་མ་འགག་
པར་མི་སྐྱེ་བ་སོགས་ཞིག་པའང་འབྲས་བུའི་རྒྱུར་འགྱུར་བ་ཞིག་ན་སྐྱེད་མི་
50

འཇུག་འགྲེལ་ཟླ་བའི་ཞལ་ལུང༌།
ཤེས་པ་མིན་ནོ། །དེས་ན་བག་ཆགས་ཀྱི་གཞི་ངའོ་སྙམ་པ་ཙམ་གྱི་དམིགས་
པ་དེ་ཉིད་ཡིན་ཏེ། རྣམ་ཤེས་ལ་བརྟེན་ནས་བཏགས་པའི་རྒྱུད་ཡིན་པས་སེམས་
ཀྱི་རྒྱུད་ཀྱང་དེའོ། །དེའི་ཕྱིར་ཡོད་པར་དམིགས་ཀྱང་རང་བཞིན་གྱིས་སྐྱེ་བ་
མེད་དེ། སློབ་དཔོན་གྱིས། ས་བོན་ཞིག་དང་མ་ཞིག་ལས། འབྲས་བུ་འབྱུང་
བ་མ་ཡིན་པ། །ཁྱོད་ཀྱི་སྐྱེ་བ་ཐམས་ཅད་ནི། །སྒྱུ་མ་འབྱུང་བ་བཞིན་དུ་
གསུངས། །ཞེས་སོ། །གཉིས་པ། སྲིད་པ་འཕོ་བའི་མདོ་ལུང་གི་རྗེས་སུ་འཆད་
དེ༑ དཔེར་ན་རྨི་ལམ་གྱི་སྐབས་སུ་དམིགས་པའི་ཡུལ་བུད་མེད་བཟང་མོ་
དག་མཐོང་ནས་ནི། སད་ཚེ་ཡུལ་དེ་འགགས་ཀྱང་ཡུལ་དེ་ལ་དམིགས་ནས་
བླུན་པོ་ལ་ལ་ཆགས་པ་སྐྱེ་བར་འགྱུར་བ། དེ་བཞིན་ད་ལྟ་འགགས་ཤིང་རང་
བཞིན་ཡོད་པ་མིན་པའི་ལས་ལས་ཀྱང་ནི་འབྲས་བུ་རྗེས་སུ་བསྐྱེད་པ་ཡོད་
པ༵་ཡིན་ནོ། །གཉིས་པ་རྩོད་སྤོང་ལ། རྣམ་སྨིན་ཐུག་མེད་དུ་འབྱིན་པའི་རྩོད་
སྤོང་དང༌། ཀུན་གཞི་ཡོད་པར་གསུངས་པའི་ལུང་དང་འགལ་བའི་རྩོད་སྤང་
གཉིས། དང་པོ་ལ། དོན་གཉིས་མཚོན་པའི་དཔེ་བསྟན་པ་དང༌། དཔེ་ཅན་
ལས་ཀྱི་འབྲས་བུ་བསྐྱེད་ཚུལ་དངོས་གཉིས། དང་པོ། ཡུལ་རང་བཞིན་གྱིས་
མ་སྐྱེས་པ་ལ་རང་བཞིན་གྱི་ཟད་པ་མེད་པས་རྣམ་སྨིན་འབྱུང་བར་འདོད་ན།
རྣམ་པར་སྨིན་ཟིན་པའི་ལས་ལས་ཀྱང་སླར་ཡང་རྣམ་སྨིན་ཐུག་མེད་དུ་ཅིའི་
ཕྱིར་མི་འབྱིན་ཏེ། འགགས་པས་མི་གནོད་ན་དེ་ལྟར་འཐད་ཟེར་བ་དང་། རྣམ་
པར་སྨིན་ཟིན་མ་ཟིན་གཉིས་ཀ་ཡང་མེད་པར་མཚུངས་ཟེར་བ་ལ། རང་བཞིན་
5 1

ཀུན་མཁྱེན་མི་ཕམ་རྒྱ་མཚོའི་གསུང༌།
མེད་པར་འདྲ་ཡང་དོན་བྱེད་ནུས་མི་ནུས་ལ་ཁྱད་ཡོད་དེ། ཇི་ལྟར་རི་རྭ་དང་
སྐྲ་ཤད་སོགས་རྫུན་པའི་ཡུལ་ཐམས་ཅད་ནི་རང་བཞིན་གྱིས་ཡོད་ཉིད་མིན་
པར་མཚུངས་ཀྱང༌། སྐྲ་ཤད་ལྟ་བུའི་ཡུལ་དེ་རབ་རིབ་ཅན་གྱིས་མཐོང་ཡུལ་
དེ་སྐྲ་ཤྭད་ཀྱི་རྣམ་པར་ནི་མཐོང་གི་རི་རྭ་དང་མོ་གཤམ་གྱི་བུ་ལ་སོགས་པའི་
དངོས་གཞན་གྱི་རྣམ་པར་མ་ཡིན་པ་ལྟར་རོ། །གཉིས་པ་ལ། རྣམ་སྨིན་ཐུག་
མེད་དུ་མི་འབྱིན་པའི་ཚུལ་དང་། འབྲས་བུ་འཆོལ་བར་མི་འབྱིན་པའི་ཚུལ་
གཉིས། དང་པོ་དཔེ་དེ་བཞིན་ལས་ཀྱི་རང་བཞིན་མ་འགགས་པར་མཚུངས་
ན་ཡང་ལས་མ་སྨིན་པ་ལས་འབྲས་བུ་སྨིན་གྱི་སྨིན་ལས་སླར་སྨིན་པ་མིན་པར་
ཤེས་པར་གྱིས་ཤིག་སྟེ། དཔེར་ན་རྫུན་པའི་ཡུལ་སྐྲ་ཤད་དེས་ཡུལ་ཅན་གྱི་
ཤེས་པ་སྐྲ་ཤད་ཀྱི་རྣམ་པར་སྐྱེད་ཀྱི་གཞན་དུ་མིན་པ་ལྟར་མེད་པའི་ཆོས་ཀྱིས་
རང་འབྲས་སྐྱེད་ཅིང་དེ་ཡང་གང་བྱུང་བྱུང་མིན་པར་མི་འཆོལ་བར་སྐྱེད་ནུས་
ན༑ མེད་པའི་ལས་སོགས་ཀྱིས་ཀྱང་དེ་ལྟར་བྱེད་པའི་སྒོ་ཡངས་པོར་བྱེད་
པའོ། །སྐྲ་ཤད་དེ་ཇི་སྲིད་ཡོད་པའི་བར་ཡུལ་ཅན་ཀྱང་དེའི་རྣམ་པར་སྐྱེད་པའོ།།
མོ་གཤམ་གྱི་བུ་མ་སྐྱེས་པ་ལ་འཆི་བ་མེད་པ་བཞིན་འགགས་པ་ནི་སྐྱེ་བ་སྔོན་
དུ་འགྲོ་བ་ཅན་ཡིན་པས་སོ། །གཉིས་པ་དེར་མ་ཟད་དཔེ་དེ་བཞིན་དུ་དགེ་མི་
དགེ་སོགས་རང་བཞིན་མེད་ཀྱང་དེ་ཕྱིར་རྣམ་སྨིན་མི་དགེ་ཞིང་ཡིད་དུ་མི་འོང་
བ་སྡུག་བསྔལ་ནག་པོའི་ལས་ཀྱི་མཐུ་དང་། རྣམ་སྨིན་ཡིད་འོང་བདེ་བ་དགེ་
ཉིད་དགེ་ལས་ཡིན་པར་མཐོང་སྟེ། རྒྱུ་འབྲས་འཆོལ་བ་ཡང་མི་འགྱུར་བ་ཉིད་
5 2

འཇུག་འགྲེལ་ཟླ་བའི་ཞལ་ལུང་།
དུ་ངེས་པར་ཡིན་ཞིང་། མིག་དག་པ་ལ་སྐྲ་ཤད་སོགས་མིག་སྐྱོན་ཅི་ཡང་སྣང་
བ་མིན་པ་ལྟར་དགེ་བ་དང་མི་དགེ་བ་གཉིས་ཀ་རང་བཞིན་མེད་པར་ལྟ་བའི་
བློ་ཅན་ཐར་བར་འགྱུར་ཏེ། ལས་འབྲས་རྣམས་ལ་རྒྱུ་འདི་ལས་འབྲས་བུ་འདི་
འབྱུང་བའི་རྒྱུ་མཚན་འཐད་སྒྲུབ་ཀྱིས་ཞིབ་པར་བཙལ་ནས་དཔྱོད་པ་རྣམས་
ཀྱིས་འཐད་པ་མ་རྙེད་ན་ལས་འབྲས་མི་འཐད་པར་སེམས་པའི་གོལ་ས་འབྱུང་
སྲིད་པས་ཚུར་མཐོང་གིས་ལས་འབྲས་བསྒྲུབ་པར་མི་ནུས་པས་ན་བསམ་གྱིས་
མི་ཁྱབ་པོ་ཞེས་ལས་འབྲས་ལ་དཔྱད་པའི་སེམས་པའང་དགག་པ་སྟེ་ལས་
འབྲས་བསམ་གྱིས་མི་ཁྱབ་ཞེས་གསུང་པར་མཛད་དེ་ཚུལ་ཟབ་ལ་རྟོགས་པར་
དཀའ་བས་སོ། །གཉིས་པ་ལ། ལུང་དེ་འདྲ་བ་དྲང་དོན་དུ་བསྟན་པ་དང་།
དེ་དག་གི་དཔེ་བསྟན་པ་གཉིས། དང་པོ། འོ་ན་ཀུན་གཞི་སོགས་ཡོད་པར་
གསུངས་པའི་ལུང་དང་འགལ་ལོ་སྙམ་ན། ལང་གཤེགས་སོགས་ལས་ཀུན་
གཞིའི་རྣམ་པར་ཤེས་པ་ཆོས་མཐའ་ཡས་པའི་ནུས་པའི་ཁྱད་པར་གྱི་གཞི་ཀུན་
གཞི་ཡོད་ཅིང་ཆོས་མངོན་པའི་མདོ་ལས་གང་ཟག་ཉིད་ཡོད་ལ། ཁ་ཅིག་ཕུང་
པོ་ཙམ་ཞིག་བསྟན་ཏེ་ཕུང་པོ་འདི་དག་འབའ་ཞིག་ཉིད་ཡོད་ཅེས་བསྟན་པ་
འདི་ནི་བདེན་སྟོང་གི་ཆོས་ཉིད་དེ་ལྟར་ཆེས་ཟབ་མོའི་དོན་རིག་པར་མི་འགྱུར་
བ་གང་ཡིན་དེ་ལ་ཁ་དྲང་བའི་སླད་དུ་བསྟན་པའོ།།གཉིས་པ། དཔེར་ན་
འཇིག་ཚོགས་ལ་ལྟ་བའི་ས་བོན་ཟད་པར་སྤངས་པས་ང་དང་ང་ཡིར་འཛིན་
པའི་ལྟ་བ་དེ་དྭང་བྲལ་ཡང་སངས་རྒྱས་ཀྱིས། འཇིག་རྟེན་ཐ་སྙད་ཁོང་དུ་ཆུད་
5 3

ཀུན་མཁྱེན་མི་ཕམ་རྒྱ་མཚོའི་གསུང༌།
སླད་ཇི་ལྟར་དགོས་དབང་གིས་ངས་ཁྱོད་ལ་ཞེའམ་ང་དང་ང་ཡི་ཕྱག་སོགས་
བསྟན་པ་ལྟར། དེ་བཞིན་དངོས་རྣམས་རང་བཞིན་མེད་མོད་ཀྱི། ཡོད་ཅེས་
གདུལ་བྱ་ལ་དྲང་དོན་ཉིད་དུ་བསྟན་པ་ཡིན་ནོ།།གཉིས་པ་སེམས་ཙམ་གྱི་
ལུགས་བྱེ་བྲག་ཏུ་དགག་པ་ལ། ཕྱོགས་སྔ་བརྗོད་པ་དང༌། དེ་དགག་པ་གཉིས།
དང་པོ། ནང་གི་བག་ཆགས་སྨིན་པའི་སེམས་རང་ལས་རྫ་ས་གཞན་པའི་གཟུང་
བ་མེད་པར་དེ་འཛིན་པའམ་རྟོག་པར་བྱེད་པའི་ཡུལ་ཅན་ཀྱང་མ་མཐོང་ཞིང་།
དོན་དམ་པར་སྲིད་པ་གསུམ་པོ་འདི་རྣམ་ཤེས་ཙམ་དུ་རབ་ཏུ་རྟོགས་པས།
གཟུང་འཛིན་གཉིས་སྟོང་གི་ཤེས་རབ་ལ་གནས་བྱང་ཆུབ་སེམས་དཔའ་ས་
དྲུག་པ་དེས། འདིར་ནི་གཉིས་སྟོང་གི་རྣམ་ཤེས་ཙམ་དུ་མཐོང་བའི་དེ་ཁོ་ན་
ཉིད་རྟོགས་པར་འགྱུར་ཏེ་དེ་ལས་གཞན་པའི་དེ་ཉིད་ནི་མེད་དོ། །ཕྱི་རོལ་མེད་
པར་དེའི་རྣམ་པ་ཅན་གྱི་སེམས་ཇི་ལྟར་སྐྱེ་བར་འགྱུར་ཞེ་ན། དཔེ་ཇི་ལྟར་ན་
རླུང་གིས་བསྐུལ་བའི་རྒྱ་མཚོ་ནི་ཆེ་ལས་ཆུ་རླབས་གཡོ་བར་འབྱུང་བ་དེ་བཞིན་
དུ་ཕྱི་ནང་གི་དངོས་པོ་ཀུན་འབྱུང་བས་ན་ཀུན་གྱི་ས་བོན་ཀུན་གཞི་རྣམ་པར་
ཤེས་པ་ཞེས་བྱ་བ་ལས། ཆགས་སོགས་དང་དད་སོགས་འགགས་བཞིན་པ་
རང་གི་ནུས་པས་ཏེ་ནུས་པ་ཀུན་གཞིར་བཞག་པ་སྨིན་པ་ལས་མ་དག་པའི་
གཞན་དབང་གི་རྣམ་ཤེས་ཙམ་ཞིག་འབྱུང་བ་དེ་ལ་བྱིས་པ་རྣམས་གཟུང་འཛིན་
རྒྱང་ཆད་དུ་འཛིན་ནོ། །འདིར་དཔེར་ན་དབང་ཕྱུག་པས། བ་ནི་བ་སྦྲ་རྣམས་
ཀྱི་རྒྱུ། །ཆུ་ཤེལ་ཆུ་རྣམས་ཇི་བཞིན་དང་། །བླག་ཤ་ཡན་ལག་རྣམས་ཀྱི་ལྟར། །
54

འཇུག་འགྲེལ་ཟླ་བའི་ཞལ་ལུང་།
དེ་ནི་ལུས་ཅན་ཀུན་གྱི་རྒྱུ། །ཞེས་དབང་ཕྱུག་སོགས་འགྲོ་བའི་བྱེད་པོར་སྨྲ་བ་
དེ་བཞིན་དུ། ཀུན་གཞི་སྨྲ་བའང་དམིགས་པའི་དངོས་པོ་མཐའ་དག་གི་རྟེན་
ནི་རྣམ་ཤེས་ཡིན་པར་སྨྲ་ཡང་། དབང་ཕྱུག་རྟག་ལ་ཀུན་གཞི་མི་རྟག་ཞེས་པ་
ཁྱད་པར་རོ། །དེ་ཕྱིར་གཞན་གྱི་དབང་གི་རང་བཞིན་གྱིས་གྲུབ་པའི་ངོ་བོ་གང་
ཡིན་པ་འདི། གཟུང་འཛིན་གྱི་དངོས་པོ་ཐ་དད་དུ་འཛིན་པ་སོགས་ཀུན་ཏུ་
བརྟགས་པར་ཡོད་པར་རྟོག་པའི་དྲ་བ་མ་ལུས་པའི་རྒྱུར་རམ་གཞིར་འགྱུར་
ཞིང་། གཞན་དབང་དེ་ནི་ཕྱི་རོལ་གྱི་གཟུང་༡༽བ་མེད་པར་རང་གི་བག་ཆགས་
ཁོ་ན་ལས་འབྱུང་བར་འགྱུར་ལ། རང་བཞིན་གྱིས་ཡོད་༢༽པ་དང་འདིའི་
ལུགས་ཀྱི་དོན་དམ་པར་སྒྲ་རྟོག་གི་སྤྲོས་པ་ཀུན་གྱི་ཡུལ་མིན་༣༽པའི་རང་
བཞིན་ཅན་ཁྱད་ཆོས་གསུམ་ལྡན་དུ་ཡོད་དེ་དཔེར་ན་ཐག་པའི་རྒྱུ་མཚན་གྱིས་
འཁྲུལ་པ་ནི་ཐག་པ་མེད་པའི་ཕྱོགས་སུ་མི་སྐྱེ་བ་བཞིན་དུ་སྣང་གཞི་མེད་ན་
སྣང་བ་མི་འཐད་པས་ཕྱི་རོལ་དུ་འཁྲུལ་རྟོག་གི་རྒྱུ། མ་དག་གཞན་དབང་ཡིན་ལ།
དེ་ཀུན་བྱང་འཆིང་གྲོལ་གྱི་རྒྱུ་ཡིན་ནོ་ཞེས་ཟེར་ན། གཉིས་པ་ལ། རིགས་
པས་དགག་པ་དང་། སེམས་ཙམ་དུ་གསུང་པའི་ལུང་གི་དགོངས་
དོན་བཤད་པ་གཉིས། དང་པོ་ལ། ཕྱི་རོལ་མེད་པ་ཤེས་པ་རང་བཞིན་གྱིས་
གྲུབ་པ་དགག་པ་དང་། གཞན་དབང་རང་བཞིན་གྱིས་གྲུབ་པ་དགག་པ་གཉིས།
དང་པོ་ལ། ཕྱི་རོལ་མེད་པའི་ཤེས་པ་རང་གི་ངོ་བོ་དགག་པ་དང་། དེ་ལས་
བེམ་པོར་སྣང་བའི་བག་ཆགས་སྨིན་པའི་ཚུལ་བཤད་པ་དགག་པ། དེ་ལྟར་
55

ཀུན་མཁྱེན་མི་ཕམ་རྒྱ་མཚོའི་གསུང༌།
བཀག་པའི་མཇུག་བསྡུ་བ་གསུམ། དང་པོ་ལ། ཕྱི་རོལ་མེད་པར་ཤེས་པ་རང་
བཞིན་གྱིས་གྲུབ་པའི་དཔེ་དགག་པ། བག་ཆགས་ཀྱི་ནུས་པ་ལས་དོན་གྱིས་
སྟོང་པའི་ཤེས་པ་སྐེ་བའི་དོན་དགག་པ་གཉིས། དང་པོ་ལ། རྨི་ལམ་གྱི་དཔེ་
དགག་པ་དང་། སྐྲ་ཤད་མཐོང་བའི་དཔེ་དགག་པ་གཉིས། དང་པོ་ལ། དྲི་བ་
དང་འདོད་པ་དེ་དགག་པ་གཉིས། དང་པོ། ཁྱོད་ཀྱིས་ཕྱི་རོལ་མེད་པ་ལ་རང་
བཞིན་གྱིས་གྲུབ་པའི་སེམས་ཡོད་པའི་དཔེ་ནི་གང་དུ་ཡོད་ཅེས་དྲིས་པ་ལ།
ཁང་མིག་ཆུང་ངུར་ཉལ་བ་གཉིད་ལོག་པའི་རྨི་ལམ་དུ་གླང་ཆེན་མྱོས་པའི་ཁྱུ་
རྨིས་པའི་གླང་པོ་ཁང་པ་དེར་ཡོད་པ་མིན་པ་རྨི་ལམ་ཇི་བཞིན་ཡིན་ནོ་ཞེ་ན་དེ་
ལ་བསམ་པའམ་དཔྱད་པར་བྱ་བའོ། །གཉིས་པ་ལ། རྨི་ལམ་གྱི་དཔེས་ཤེས་
པ་རང་བཞིན་གྱིས་ཡོད་པར་མི་འགྲུབ་པར་བསྟན་པ། རྨི་ལམ་གྱི་དཔེས་སད་
དུས་ཀྱི་ཕྱི་རོལ་མེད་པ་མི་འགྲུབ་པར་བསྟན་པ། དེ་ཡི་ཕྱིར་ན་རྨི་ལམ་གྱི་
དཔེས་དངོས་པོ་ཐམས་ཅད་རྫུན་པར་གྲུབ་ཚུལ་བསྟན་པ་གསུམ། དང་པོ།
གང་ཚེ་ང་ཡི་ལུགས་ལ་རྨི་ལམ་ན་ཡང་ཡུལ་གླང་པོ་ཆེ་མེད་པ་ལྟར་དེའི་རྣམ་
པ་ཅན་གྱི་ཡུལ་ཅན་གྱི་སེམས་ཀྱང་རང་བཞིན་གྱིས་མ་སྐྱེས་པའི་ཕྱིར། རང་
བཞིན་གྱིས་གྲུབ་པ་ཡོད་པ་མིན་ན་དེ་ཚེ་གཉིས་ཀ་ལ་གྲུབ་པའི་ཁྱོད་ཀྱི་དཔེ་
ཡོད་པ་མིན་ནོ།།གལ་ཏེ་དེའི་སྐབས་ན་ཡིད་ཡོད་དེ་མེད་ན་སད་ཚེ་རྨི་ལམ་དྲན་
མི་སྲིད་ལ་དེ་དྲན་པ་ལས་ཡིད་ཡོད་དོ་ཞེས་བརྗོད་ན་རྨི་ལམ་ན་ཤེས་པ་ཡོད་
པ་ལྟར་ཕྱི་རོལ་ཡུལ་ཡང་དེ་བཞིན་ཡོད་པར་འགྱུར་ཏེ།ཇི་ལྟར་སད་པའི་གནས་
5 6

འཇུག་འགྲེལ་ཟླ་བའི་ཞལ་ལུང༌།
སྐབས་སུ་ཁྱོད་ཀྱི་ངས་རྨི་ལམ་མཐོང་སྙམ་དུ་ཤེས་ཤིང་དྲན་པ་དེ་དང་འདྲ་བར་
ཕྱི་རོལ་ལྭ་ཡ༷ ང་འདི་འདྲ་རྨིས་སྙམ་དུ་ཡུལ་དྲན་རྒྱུ་ཡོད་པ་ཡིན་པས་མཚུངས་
སོ༑ ༑གཉིས་པ་ལ། འདོད་པ་བཀོད་པ་དང་། དེ་དགག་པ་གཉིས། དང་པོ།
གལ་ཏེ་གཉིད་ཀྱི་སྐབས་ན་མིག་དབང་མེད་པས་མིག་བློའམ་མིག་ཤེས་གཉིས་
མི་སྲིད་པས། གཟུང་བྱ་ཕྱི་རོལ་གཟུགས་ཀྱི་སྐྱེ་མཆེད་ཡོད་པ་མིན་ལ་འོན་
ཀྱང་གཉིད་ཀྱིས་བསླད་པའི་ཡིད་ཀྱི་ཤེས་པ་ཁོ་ན་ཡུལ་དུ་སྣང་བར་ཡོད་པ་
ཡིན་པས་ཡིད་ཤེས་དེ་ཡི་རྣམ་པ་ལ་ཕྱི་རོལ་ཉིད་དུ་ཞེན་པ་ཙམ་ཡིན་ལ། རྨི་
ལམ་ཇི་ལྟ་བ་དེ་བཞིན་དུ་སད་པའི་གནས་སྐབས་འདིར་ཡང་འདོད་དོ་ཞེ་ན།
གཉིས་པ། ཇི་ལྟར་ཁྱོད་ཀྱི་ལུགས་ལ་ཕྱི་ཡུལ་དེ་དག་རྨི་ལམ་དུ་མ་སྐྱེས་པར་
འདོད་པ་དེ་བཞིན་དུ་ཡིད་ཀྱི་རྣམ་ཤེས་ཀྱང་རང་བཞིན་གྱིས་སྐྱེས་པ་མ་ཡིན་
ཏེ༑ འདི་ལྟར་ན་རྨི་ལམ་ན་མིག་དྭང་མིག་གི་ཡུལ་མེད་པ་དང་དེ་བཞིན་དེས་
ཞེས་དེ་གཉིས་ཀྱིས་བསྐྱེད་པའི་སེམས་ཀྱང་མེད་པས་ཡུལ་དབང་ཤེས་གསུམ་
པོ་ཐམས་ཅད་ཀྱང་ནི་བརྫུན་པ༵་ཡིན་ལ། མིག་སོགས་གསུམ་པོ་དེ་བཞིན་དུ་
རྣ་བ་དང་སོགས་སྒྲས་སྣ་དང་ལྕེ་དང་ལུས་དང་ཡིད་ཀྱི་ལྷག་མ་ཡུལ་དབང་
ཤེས་གསུམ་པོའང་སྐྱེ་བ་མེད་པའོ། །རྨི་ལམ་གྱི་སྐབས་ན་གསུམ་པོ་བརྫུན་
པ་ཇི་ལྟ་བ་དེ་བཞིན་སད་པའི་སྐབས་འདིར་ཡང་ཡུལ་དབང་ཤེས་གསུམ་གྱིས་
བསྡུས་པའི་དངོས་པོ་རྣམས་བརྫུན་པ་ཡིན་པས་ན་སེམས་དེ་ཡོད་པ་མ་ཡིན་
ལ༑ སྤྱོད་ཡུལ་གཟུགས་སོགས་ཀྱང་མེད་ཅིང་བདག་རྐྱེན་དབ༵ང་པོ་རྣམས་
5 7

ཀུན་མཁྱེན་མི་ཕམ་རྒྱ་མཚོའི་གསུང༌།
ཀྱང་མེད་པའོ། །གསུམ་པ། འདི་ན་ཇི་ལྟར་མ་རིག་པའི་གཉིད་དང་མ་བྲལ་
ཞིང་དེ་ལས་ཐ་དད་པའི་གཉིད་སད་པའི་སྐབས་དམིགས་པར་གསུམ་ཆར་
ཡོད་པ་དེ་བཞིན་ཇི་སྲིད་དུ། གཉིད་ལས་མ་སད་དེ་སྲིད་དེ་ལ་རྨི་ལམ་གྱི་ཡུལ་
སོགས་གསུམ་པོ་ཡོད་ཅིང་། གཉིད་སད་པར་གྱུར་ན་རྨི་ལམ་གྱི་གསུམ་ཆར་
ཡོད་པ་མིན་པ་ལྟར། མ་རིག་གཏི་མུག་གཉིད་མ་ལུས་པ་དྲུང་ཕྱུང་བའམ་སད་
པ་ལས་ཆོས་དབྱིངས་མངོན་སུམ་མཛད་པའི་གང་ཟག་དེ་ལ་འཁྲུལ་བའི་ཡུལ་
དབང་ཤེས་གསུམ་མེད་དེ་རྨི་ལམ་སད་པ་དེ་བཞིན་ནོ། །གཉིས་པ་སྐྲ་ཤད་ཀྱི་
དཔེ་དགག་པ་ནི། བདག་རྐྱེན་མིག་གི་དབང་པོ་རབ་རིབ་དང་བཅས་པ་ཡི་
བློ་གཱང་གིས། རབ་རིབ་ཀྱིས་བསླད་པའི་མཐུ་ལས་སྐྲ་ཤད་ལ་སོགས་པའི་
ཡུལ་རྣམས་གང་མཐོང་བ། མཐོང་མཁན་དེ་ཡི་བློ་ལ་ལྟོས་ན་ཡུལ་ཤེས་གཉིས་
ཆར་བདེན་པ་སྟེ་དེ་དང་དེར་སྣང་བས་སོ། །རབ་རིབ་བྲལ་བའི་དོན་གསལ་
མཐོང་བ་ལ་ལྟོས་ནས་ཡུལ་ཤེས་གཉིས་ཀའང་བརྫུན་པ་ཡིན་ཏེ་གཉིས་ཀ་དེ་
ལ་མི་སྣང་བས་སོ། །གལ་ཏེ་ཤེས་བྱ་སྐྲ་ཤད་ལྟ་བུ་ཡུལ་མེད་ཀྱང་དེར་འཛིན་
པར་བྱེད་པའི་བློ་ཡོད་དོ་ཟེར་ན། སྐྲ་དེའི་ཡུལ་ཏེ་དེ་མཐོང་བ་དང་མིག་ནི་
རྗེས་སུ་འབྲེལ་བ་སྟེ་གཏད་པའི་ཚེ་ན། རབ་རིབ་མེད་པ་ལའང་སྐྲ་ཤད་ཀྱི་
བློར་སྐྱེ་བར་འགྱུར་བར་རིགས་ན། དེ་ལྟ་མ་ཡིན་པ་དེ་ཡི་ཕྱིར་ན་སྐྲ་ཤད་འཛིན་
པའི་བློ་དེ་ཡང་ཡོད་པ་མིན་ནོ། །རྨི་ལམ་གྱི་ཤེས་པ་ཡིད་ཤེས་འཁྲུལ་བའི་
མཐུན་དཔེ། རབ་རིབ་དབང་ཤེས་འཁྲུལ་བའི་དཔེ་ཞེས་རེ་མདའ་བས་བཞེད།
58

འཇུག་འགྲེལ་ཟླ་བའི་ཞལ་ལུང་།
གཉིས་པ་དོན་སྟོང་གི་ཤེས་པ་སྐྱེ་ཚུལ་དགག་པ་ལ། མཚམས་སྦྱར་བའི་སྒོ་ནས་
གཞན་ལུགས་བརྗོད་པ་དང་། དེ་དགག་པ་གཉིས། དང་པོ། གང་ཕྱིར་རབ་
རིབ་མེད་པར་ཡུལ་གསལ་བར་མཐོང་བ་དྭག་ལ་སྐྲ་ཤད་མཐོང་བའི་བློ་ཡི་
ནུས་པ་ནི་སྨིན་པ་མེད་པ་དེ་ཕྱིར་དེ་ལ་སྐྲ་ཤད་ཀྱི་བློ་སྐྱེ་བར་མི་འགྱུར་བ་ཡིན་
གྱི༑ ཤེས་བྱ་ཡུལ་སྐ་ཤད་ཡོད་པའི་དངོས་པོ་དང་བྲལ་བས་ཏེ་མེད་པའི་དབང
གིས་མ་མཐོང་བ་མིན་ནོ་ཞེ་ན། གཉིས་པ་དེ་དགག་པ་ལ། མདོར་བསྟན།
རྒྱས་བཤད་གཉིས། དང་པོ། བློ་ཡི་ནུས་པ་ཞེས་པའི་ནུས་པ༵་དེ་མེད་པས་ཡུལ་
མེད་ཀྱང་ཡུལ་ཅན་ཡོད་པ་འདི་ནི་འགྲུབ་པ་མ་ཡིན་ཏེ། གལ་ཏེ་ནུས་པ་ཞེས་
བྱ་བ་ཞིག་ཡོད་ན། དེ་རྣམ་ཤེས་ད་ལྟ་བ་དང་འབྲེལ་བ་ཞིག་གམ། མ་འོངས་
པ་དང་། འདས་པ་གང་དང་འབྲེལ་བ་ཞིག་ཡིན་པ་བརྟགས་ན། ད་ལྟའི་ནུས་
པ་ཡིན་ན་ནུས་པ་ཅན་དང་ནུས་པ་གཉིས་ཀ་ལ་ནུས་པའི་རྣམ་ཤེས་ཞེས་བདག་
གཅིག་འབྲེལ་དྲུག་སྒྲ་ཡིན་ན་ནི། དེ་གཉིས་དོན་གཞན་དུ་མི་རིགས་པས།
ནུས་པའི་རྣམ་ཤེས་ནུས་པ་ཉིད་དུ་ཡོད་མི་རིགས་ཏེ། དེ་ཡོད་ན་འབྲས་བུ་རང་
ལས་དོན་གཞན་པའི་རྒྱུ་མེད་པར་འགྱུར་ལ། མྱུ་གུ་སྐྱེས་ན་ཡང་ས་བོན་མི་
འཇིག་པར་འགྱུར་རོ། །དེ་གཉིས་ལ་ནུས་པ་ལས་རྣམ་ཤེས་ཞེས་དེ་བྱུང་འབྲེལ་
ལྔ་པ་ཐོབ་ན་ནི། རྣམ་ཤེས་རང་དང་སྐྱེ་བ་དུས་མཉམ་པའི་ནུས་པ་ལས་འབྱུང་
མི་རིགས་ཏེ་རྒྱུ་འབྲས་དུས་མཉམ་པས་སོ། །མ་འོངས་པའི་རྣམ་ཤེས་ད་ལྟར་
མེད་པས་ནུས་པ་འདི་རྣམ་ཤེས་འདིའི་ནུས་པའོ་ཞེས་ཁྱད་པར་དུ་ཕྱེ་མི་རིགས
5 9

ཀུན་མཁྱེན་མི་ཕམ་རྒྱ་མཚོའི་གསུང་།
ཏེ༑ ཁྱད་ཆོས་རྣམ་ཤེས་མེད་པས་སོ། །གཉིས་པ་ལ། རྣམ་ཤེས་ད་ལྟ་བ་ལ་
ནུས་པ་རང་བཞིན་གྱིས་ཡོད་པ་དགག་པ། མ་འོངས་པ་ལ་ནུས་པ་རང་བཞིན་
གྱིས་ཡོད་པ་དགག་པ། འདས་པ་ལ་ནུས་པ་རང་བཞིན་གྱིས་ཡོད་པ་དགག་
པ་གསུམ། དང་པོ། རྣམ་ཤེས་སྐྱེས་པ་ད་ལྟ་བ་ལ་ནུས་པ་སྲིད་པ་ཡོད་པ་མ་
ཡིན་ཏེ། རྒྱུ་འབྲས་དུས་མཉམ་པའི་སྐྱོན་ཡོད་པའི་ཕྱིར་རོ། །གཉིས་པ་ལ།
སྤྱིར་དགག་པ་དང་། སྐྱོན་སྤང་གི་ལན་དགག་པ་གཉིས། དང་པོ་ནི། མ༵་སྐྱེས་
པའི་རྣམ་ཤེས་ཀྱི་ངོ་བོ་ལ་ཡང་བདག་གཅིག་འབྲེལ་ནུས་པ་ཡོད་པ་མིན་ཏེ།
རྒྱུ་མཚན་ཁྱད་པ༷ར་རྣམ་ཤེས་མ་འོངས་པ་མེད་པར་དེས་ཁྱད་པར་ཅན་ནུས་
པ་ཡོད་པ་མིན་ཏེ། ཁྱད་པར་བྱེད་ཆོས་ཡོད་མི་དགོས་པར་དེ་ཡི་ནུས་པ་ཞེས་
བཞག་རུང་ན་མོ་གཤམ་བུ་ལའང་ནུས་པ་དེ་ནི་ཡོད་པར་ཐལ་ལོ། །གཉིས་
པ༑ འཇིག་རྟེན་ན་འབྲས་ཆན་ཚོས་ཤིག་དང༌། སྣལ་མ་འདི་ལ་རས་ཡུག་
ཐོགས་ཤིག་ཅེས་པ་དང་། བསྟན་བཅོས་ལས་ཀྱང་། མངལ་དུ་འཇུག་པ་གསུམ་
དག་སྟེ། །འཁོར་ལོས་བསྒྱུར་དང་རང་བྱུང་གཉིས། །ཞེས་བཤད་པས་འཁོར་
བསྒྱུར་སོགས་སུ་འགྱུར་རྒྱུ་ཞིག་ལ། དེ་དག་མངལ་དུ་འཇུག་པར་བཤད་པ་
ལྟར་གཱལ་ཏེ་རྣམ་ཤེས་དེ་མ་འོངས་པ་ན་འབྱུང་བར་འགྱུར་བས་དེ་ཡི་ནུས་པ་
ཞེས་དེ་འབྱུང་རུང་གི་ནུས་པ་ལ་བསྙད་པར་འདོད་དོ་སྙམ་ན། མི་འཐད་དེ་གང་
ལས་འབྱུང་བའི་ནུས་པ༵་རང་ད་ལྟ་མ་གྲུབ་པས་ནུས་པ་མེད་པར་ནུས་པ་འདི་
ཡི་འབྲས་བུ་འབྱུང་འགྱུར་གྱི་རྣམ་ཤེས་ཀྱང་མེད་དོ། །གལ་ཏེ་རྣམ་ཤེས་འབྱུང་
6 0

འཇུག་འགྲེལ་ཟླ་བའི་ཞལ་ལུང་།
འགྱུར་ཡོད་པ་ལ་ལྟོས་ནས་དེའི་ནུས་པ་འཇོག་ལ་ནུས་པ་ལས་རྣམ་ཤེས་འབྱུང་
ངོ་ཞེས་ནུས་པ་ལ་ལྟོས་ནས་རྣམ་ཤེས་འཇོག་པས་གྲུབ་བོ་སྙམ་ན། མི་གྲུབ་སྟེ།
ལྟོས་གྲུབ་ནི་གཅིག་གྲུབ་པ་ལ་གཅིག་ཤོས་དེའི་སྔོན་དུ་གྲུབ་དགོས་ན། དེ་མ་
གྲུབ་པས་བསྒྲུབ་བྱ་ཡང་མེད་པས་གཉིས་ཀ་མི་འགྲུབ་པར་འགྱུར་ཏེ། ཕན་
ཚུན་གྱི་དོན་ལ་བརྟེན་པའི་འགྲུབ་པ་ནི་རིང་ཐུང་དང་། ཕ་རི་ཚུ་རི་སོགས་ལྟར་
བཏགས་པ་ཙམ་ཡིན་གྱི་རང་བཞིན་གྱིས་གྲུབ་པ་མིན་ཉིད་ཅེས་དམ་པ་སྟེ་
མཁྱེན་རབ་མངའ་བ་རྣམས་ཀྱིས་གསུངས་སོ། །གསུམ་པ་འདས་པའི་ནུས་
པ་དགག་པ་ལ། བཀག་པ་དངོས་དང་། དེའི་ཉེས་སྤོང་གི་ལན་དགག་པ་གཉིས།
དང་པོ། འདི་རྣམ་རིག་པའི་འདོད་པ་དངོས་ཏེ། གལ་ཏེ་རྣམ་ཤེས་འགགས་
པའི་ནུས་པ་སྨིན་པ་ལས་འབྱུང་འགྱུར་གྱི་ཤེས་པ་སྐྱེ་བར་འགྱུར་རོ་སྙམ་ན་དེ་
ལྟར་ན་རྣམ་ཤེས་གཞན་གྱི་ནུས་པ༷་ལས་རྣམ་ཤེས་གཞན་འབྱུང་བར་འགྱུར་
ཏེ༑ རྒྱུ་མཚན་ཁྱོད་ལྟར་ན་བརྒྱུད་ཅིང་འབྲེལ་ཆགས་པ་རྒྱུན་ཅན་སྐད་ཅིག་
མ་རྣམས་རིམ་ཅན་དུ་འབྱུང་བ་དེར་ཕན་ཚུན་ངོ་བོ་ཉིད་ཀྱིས་ཐ་དད་ཡོད་པའི་
ཕྱིར་རོ། །དེ་ལ་སྐད་ཅིག་སྔ་ཕྱི་གཞན་དང་གཞན་དུ་ཐ་དད་ཅིང་དེ་དག་རང་
མཚན་གྱིས་གྲུབ་པར་ཕ་རོལ་པོས་ཁས་བླངས་པ་ཡིན་ནོ། །འདོད་ན། དེ་ཕྱིར་
དངོས་པོ་ཐམས་ཅད་རང་ལས་གཞན་པའི་རྒྱུ་ཡིན་མིན་ཀུན་ལས་འབྱུང་བར་
ཐལ་བར་འགྱུར་རོ། །གཉིས་པ་ལ། ལན་དང། དེ་དགག་པ་གཉིས། དང་པོ།
གལ་ཏེ་རྣམ་ཤེས་རྒྱུན་གྱིས་འཇུག་པའི་སྐད་ཅིག་དེར་ནི་རྒྱུན་ཅན་རྫས་ཀྱི་སྐད་
6 1

ཀུན་མཁྱེན་མི་ཕམ་རྒྱ་མཚོའི་གསུང༌།
ཅིག་ངོ་བོ་ཐ་དད་ཀྱི། སྐད་ཅིག་སྔ་ཕྱི་བ་དེ་དག་ལ་རྒྱུན་ནི་གཅིག་ལས་ཐ་དད་
པ་མེད་པ་དེའི་ཕྱིར། བཤད་མ་ཐག་པའི་ཉེས་པ་དེ་མེད་དོ་ཅེ་ན། གཉིས་པ།
རྒྱུན་ཅན་ཐ་དད་ལ་རྒྱུན་གཅིག་ཡོད་པ་འདི་ནི་བསྒྲུབ་བྱ་སྟེ་ད་སྔར་མ་གྲུབ་པ་
ཞིག་སྟེ། སྔ་ཕྱི་ངོ་བོ་ཐ་དད་པ་རྣམས་ལ་ཐ་མི་དད་པའི་རྒྱུན་གཅིག་ཡོད་པའི་
སྐབས་མི་རིགས་པའི་ཕྱིར་རོ། །དེ་ཇི་ལྟར་ན། བྱམས་པ་དང་ཉེར་སྨྲས་ལ་
བརྟེན་པའམ་རྒྱུད་དུ་གཏོགས་པའི་ཆོས་རྣམས་ནི། གང་ཟག་སོ་སོ་བ་གཞན་
ཉིད་ཡིན་པའི་ཕྱིར་ན་རྒྱུད་གཅིག་ཏུ་གཏོགས་པ་མིན་ཏེ། དེ་བཞིན་དུ་གང་
དག་རང་མཚན་ཉིད་ཀྱིས་གྲུབ་པས་སོ་སོ་བ་དེ་དག་རྒྱུད་གཅིག་ཏུ་གཏོགས་
པ༷་རིགས་པ་མ་ཡིན་ཏེ་རང་ས་ན་རང་མཚན་གྱིས་ཐ་དད་པར་གྲུབ་པས་སོ། །
གཉིས་པ་ཤེས་པ་དེ་ལས་བེམ་པོར་སྣང་བའི་བག་ཆགས་སྨིན་ཚུལ་དགག་པ་
ལ༑ ཕྱོགས་སྔ་བརྗོད་པ་དང༌། དེ་དགག་པ་གཉིས། དང་པོ། མིག་གི་བློ་སྐྱེ་
བར་འགྱུར་བ་ཡི་རང་གི་ནུས་པ་བག་ཆགས་གང་ཞིག་ཀུན་གཞི་ལ་རྣམ་ཤེས་
སྔ་མས་བཞག་པ་གང་ཡིན་པ་དེ་ལས། དེ་མ་ཐག་ཏུ་ཀུན་ནས་སྨིན་པ་ལས་
མིག་ཤེས་དེ་སྐྱེ་བར་འགྱུར་ཞིང་། མིག་རང་གི་རྣམ་ཤེས་སྐྱེ་བའི་རྟེན་གྱི་ནུས་
པའི་སྐད་ཅིག་བར་མེད་དུ་སྐེ་བ་དེ་ལ། གཏི་མུག་གིས་འཇིག་རྟེན་པ་རྣམས་
དབང་པོ་གཟུགས་ཅན་མིག་ཅེས་བྱ་བར་རྟོགས་ཀྱི་རྣམ་ཤེས་ལས་ཐ་དད་
པའི་མིག་དབང་ནི་མེད་དོ། །དེ་བཞིན་དུ་སྣ་སོགས་དབང་པོ་གཟུགས་ཅན་
བཞི་ལའོ། །འཇིག་རྟེན་འདི་ན་དབ༵ ང་པོ་ལྔ་ལས་བྱུང་བའི་རྣམ་པར་རིག་
62

འཇུག་འགྲེལ་ཟླ་བའི་ཞལ་ལུང་།
པ་གཟུགས་སོགས་ལྔ་ཡང༌། ཕྱི་རོལ་གྱི་གཟུང་བ་མེད་པར་ཐོག་མེད་ནས་
བརྒྱུད་པའི་རྣམ་ཤེས་རང་གི་ས་བོན་སྨིན་པ་ལས། སྔོ་སོགས་ཕྱི་རོལ་གྱི་སྣང་
བ་ཉིད་འབྱུང་བར་མ་རྟོགས་ནས། སྐྱེ་བོས་ཕྱི་རོལ་གྱི་གཟུང་བར་སེམས་སྣང་
ཞེས་པས་ཁས་ལེན་ཏེ། དཔེར་ན་རྨི་ལམ་ན་ནི་གཟུགས་སོགས་ཕྱིའི་དོན་
གཞན་དུ་འབྱུང་བ་མེད་པར། ཤེས་པ་རང་གི་ནུས་པ་སྨིན་པ་ལས་གཟུགས་
སྒྲ་སོགས་དེ་ཡི་རྣམ་པ་ཅན་གྱི་སེམས་འབྱུང་བ་ཇི་ལྟ་བ་དེ་བཞིན་དུ་སད་པ་
ལའང་འདིར། ཕྱི་རོལ་གྱི་དོན་ནི་མེད་པར་ནང་ཡིད་ནི་ཡོད་དོ་ཅེ་ན། གཉིས་
པ་ལ། བཀག་པ་དངོས་དང༌། ཤེས་པ་ལས་དོན་སྣང་སྐྱེ་བའི་སྒྲུབ་བྱེད་ལྷག་
མ་རྣམས་ཀྱང་དོན་མེད་པར་བསྟན་པ་གཉིས། དང་པོ་ལ། ཕྱི་རོལ་མེད་པར་
ཤེས་པ་ཁོ་ན་དོན་སྣང་གི་རྣམ་པར་སྐེ་ན་སད་དུས་སུ་ལོང་བ་ལ་གཟུགས་སྣང་
བར་ཐལ་བས་དགག་པ། སད་དུས་སུ་ནུས་པ་མ་སྨིན་པར་འདོད་ན་རྨི་ལམ་
གྱི་ཚེ་ཡང་གཟུགས་སྣང་མི་སྐྱེ་བར་ཐལ་བས་དགག་པ། དེས་ན་ཡུལ་དབང་
ཤེས་གསུམ་བདེན་རྫུན་མཉམ་པར་བསྟན་པ་གསུམ། དང་པོ་ནི། དེ་མི་རིགས
ཏེ་དེ་ལྟར་ན་ཇི་ལྟར་མིག་དབང་མེད་པ༷ར་ནི་རྨི་ལམ་དུ། རང་གི་བག་ཆགས་
པ་ལས་སྟོ་སོགས་ཡུལ་དུ་སྣང་བའི་ཡིད་ཤེས་ཀྱི་སེམས་ཉིད་སད་པའི་
མིག་ཤེས་དང་མཐུན་པར་འབྱུང་བ་དེ་ལྟར་ན།མིག་དབང་མེད་པར་ཡང་རྣམ་
ཤེས་རང་གི་ས་བོན་ནི་སད་ཅིང་ཡོངས་སུ་སྨིན་པ་ལས་ལོང་བ་འདི་ལ་སད་
པའི་སྐབས་འདིར་ཡང་མ་ལོང་བ་ལྟར་གཟུགས་སོགས་སྣང་བ་ཅིས་མི་སྐྱེ་སྟེ་
63

ཀུན་མཁྱེན་མི་ཕམ་རྒྱ་མཚོའི་གསུང༌།
དེ་རྨི་ལམ་དང་སད་པ་གཉིས་ཀར་ཡང་མིག་དབང་མེད་པར་མཚུངས་པས་སོ། །
དེའང་གཟུགས་སོགས་མེད་པར་ཤེས་པ་རང་བཞིན་གྱིས་གྲུབ་པ་སྐྱེ་ན་རྨི་སད་
ལ་ཁྱད་མེད་པའི་གནད་ཀྱིས་ཡིན་ནོ། །སད་པའི་ལོང་བ་ལ་གཟུགས་སོགས་
གསལ་སྣང་རྨི་ལམ་གྱི་དེ་འདྲ་མི་འབྱུང་བར་ནི་མིག་མེད་པས་མ་ཡིན་གྱི། དེ་
འདྲ་བའི་ཡིད་ཤེས་འབྱུང་བའི་ནུས་པ་མ་སྨིན་པ་ཡིན་ཅིང་། སྨིན་པ་གཉིད་
ན་ཡོད་ཀྱི་སད་པ་ལ་མིན་ནོ་ཟེར་ན། གལ་ཏེ་མིག་དེ་དོན་དུ་ནུས་པ་ཡིན་ཅིང་
དེ་ཉམས་པས་མི་སྣང་ན། རྨི་ལམ་དུ་ཡང་མི་སྣང་བར་ཐལ་ཏེ་མིག་མེད་པས
སོ་ཞེས་སོ། །གཉིས་པ། གལ་ཏེ་ཁྱོད་ལྟར་རྨི་ལམ་ན་དྲུག་པ་ཡི་སྟེ་དྲུག་པ་ཡིད་
ཤེས་ཀྱི་ནུས་པ་སྨིན་པ་ཡོད་ལ་སད་པར་སྨིན་པ་མེད་གྱུར་ཅེས་རྒྱུ་མཚན་མེད་
པར་ཚིག་ཙམ་གྱིས་དེ་སྐད་སྨྲས་ཆོག་ན་ངེད་ཀྱིས་ཀྱང༌། དྲུག་པའི་ནུས་སྨིན་
ཇི་ལྟར་སད་པའི་སྐབས་འདིར་ལོང་བ་ལ་མེད་པ༵་དེ་ལྟར་རྨི་ལམ་གྱི་ཚེ་ཡང་
མེད་ཅེས་སྨྲས་ནའང་ཅིས་མི་རིགས་ཏེ། ཇི་ལྟར་མིག་མེད་སད་པའི་སྐབས་
ཀྱི་ལོང་བའི་རྒྱུད་འདི་ལ་དོན་སྣང་གི་བག་ཆགས་སྨིན་པ་འདི་ཡི་རྒྱུ་མིན་པ་
ལྟར། རྨི་ལམ་དུ་ཡང་གཉིད་ཉིད་ནི་དོན་སྣང་གི་བག་ཆགས་སྨིན་པའམ་མཐོང་
བའི་རྒྱུ་མ་ཡིན་ཞེས་གཉིད་ཀྱི་སྐབས་ན་མིག་མེད་ཀྱང་གཟུགས་སྣང་གི་བག་
ཆགས་སྨིན་ནུས་པ་ལྟར་ཉིན་པར་མིག་མེད་པའི་ལོང་བ་ལ་ཡང་འདྲ་སྟེ་གཉིས་
ཀར་ཡང་མེད་པར་མཚུངས་སོ། །དེ་ལྟ་ན་མིག་ལ་ཀུན་ཏུ་ལྟོས་མི་དགོས་པར་
ནུས་པ་ཁོ་ན་ལས་དོན་སྣང་ན། སད་པའི་ལོང་བ་ལ་མིག་མེད་པ་དེ་གཟུགས་
64

འཇུག་འགྲེལ་ཟླ་བའི་ཞལ་ལུང༌།
སྣང་གི་རྒྱུ་ཡིན་ཞེས་བརྗོད་མི་རུང་བ་ལྟར་མཚན་མོ་རྨི་ལམ་དུ་ཡང་གཉིད་ནི་
མིག་དབང་མེད་པར་བྱེད་པ་ཡིན་པས། དེ་དང་མིག་མེད་པ་བྱ་བ་འདྲ་བས།
གཉིད་དེ་གཟུགས་སྣང་གི་རྒྱུ་མ་ཡིན་ནོ། །གཟུགས་ནི་ཤེས་པ་གཟུགས་སུ་
སྣང་བ་ཡིན་ལ། མིག་ཀྱང་ཤེས་པ་ལས་མེད་པས་མིག་གཟུགས་གཉིས་ཀ་
རྫུན་ལ་ཤེས་པ་བདེན་པར་ཡོད་ན། གཟུགས་ནི་བདེན་པ་རྨི་སད་གཉིས་ཀར་
མེད། མིག་དབང་ནི་སད་ལོང་དང་གཉིད་སྐབས་གཉིས་ཀར་མེད། ཤེས་པ་
རྟག་ཏུ་ཡོད་པས། གཉིད་ཀྱིས་མིག་དབང་བྱེད་པ་དང་བྲལ་བར་བྱེད་ཀྱི། དོན་
སྣང་དང་ཤེས་པ་ལ་ནི་མི་གནོད་པར་ཕྱོགས་སྔས་འདོད་པས་སོ། །གསུམ་པ་
ནི༑ བཤད་མ་ཐག་པ་དེ་ཡི་ཕྱིར་རྨི་ལམ་དུ་ཡང་ཡུལ་དབང་མེད་པར་ཤེས་པ་
ཁོ་ན་ཡོད་པ་མིན་གྱི་སད་པའི་སྐབས་ལྟར་རྨི་ལམ་དེ་ཡུལ་གཟུགས་སོགས་ཀྱི་
དངོས་པོ་དང་དེའི་སྐབས་ཀྱི་མིག་གི་དབང་པོ་བརྫུན་པའི་ཡུལ་ཅན་ཞིག་དེར་
རྟོག་པའི་རྣམ་པར་ཤེས་པ་སྐེ་བའི་རྒྱུར་ཏེ་རྒྱུའ མ་གཞིར་ཁས་བླང་དགོས་
སོ༑ ༑གཉིས་པ་སེམས་ཙམ་པའི་སྒྲུབ་བྱེད་གཞན་དོན་མེད་པར་སྟོན་པ་ལ།
རིགས་པའི་སྒྲུབ་བྱེད་མེད་པ། ལུང་གི་སྒྲུབ་བྱེད་མེད་པ། དཔེས་སྒྲུབ་བྱེད་
མེད་པ་གསུམ། དང་པོ། དེ་ལྟར་ཡུལ་དབང་ཤེས་གསུམ་རང་བཞིན་མེད་པར་
བསྟན་པ་ན་སེམས་ཙམ་པ་འདི་ཡིས་ཡུལ་མི་བདེན་ཀྱང་ཤེས་པ་བདེན་གྲུབ་
ཀྱི་ལན། སད་པའི་སྐབས་ཀྱི་ཤེས་པ་དོན་གྱིས་སྟོང་སྟེ་རྨི་ལམ་གྱི་ཤེས་པ་
བཞིན་ནོ། །ཞེས་དང་། སད་པའི་སྐབས་ཡུལ་རྫུན་ཏེ་ཡུལ་ཡིན་པའི་ཕྱིར་རྨི་
6 5

ཀུན་མཁྱེན་མི་ཕམ་རྒྱ་མཚོའི་གསུང༌།
ལམ་གྱི་ཡུལ་བཞིན་ནོ་ཞེས་དང་། ཀུན་བྱང་འདི་གཞན་དབང་མེད་ན་ཡོད་མི་
རིགས་ཏེ། རྟེན་མེད་པའི་ཕྱིར་རུ་སྦལ་གྱི་སླུའི་གོས་བཞིན་ནོ་ཞེས་པ་ལ་སོགས་
པའི་སྒོ་ནས་དབུ་མ་པ་ལ་ལན་ནི་གང་དང་གང་བཏབ་པའམ། སྨྲས་པ་དེ་
དང་དེ་ནི་དབུ་མ་པའི་ངོར་དམ་བཅུའ་ཙམ་ལས་གྲུབ་པ་གཅིག་ཀྱང་མ་མཐོང་
སྟེ་བསྒྲུབ་བྱ་མ་གྲུབ་པ་དང་མཚུངས་པར་མཐོང་བས།རྣམ་རིག་ཙམ་དུ་སྨྲ་བའི་
རྩོད་པ་འདི་སེལ་བར་བྱེད་དོ། །གཉིས་པ་རྫོགས་པའི་སངས་རྒྱས་རྣམས་
ཀྱིས་ནི། ལེགས་པར་གསུངས་པའི་གསུང་རབ་འགར་ཡང་དངོས་པོ་བདེན་
པར་ཡོད་ཅེས་མ་བསྟན་ཏོ། །ལང་གཤེགས་ལས། རང་བཞིན་མེད་ཅིང་རྣམ་
རིག་མེད། །ཀུན་གཞི་མེད་ཅིང་དངོས་མེད་ན། །བྱིས་པ་ངན་པ་རྟོག་གེ་པ། །
རོ་དང་འདྲ་བས་འདི་དག་བརྟགས། །ཞེས་སོ། །གལ་ཏེ་ལུང་དེ་གཞན་དབང་
ལ་ཀུན་བཏགས་རྫས་ཐ་དད་ཀྱིས་སྟོང་པར་བསྟན་སྙམ་ན། བློ་གྲོས་ཆེན་པོ
གཅིག་ལ་གཅིག་མེད་པའི་སྟོང་པ་ཉིད་ནི་སྟོང་ཉིད་ཐམས་ཅད་ཀྱི་ཐ་ཤལ་ཡིན་
ཞེས་གསུངས་ཏེ་བ་ལང་རྟ་མིན་པའི་ཕྱིར་ཡོད་པ་མིན་ནོ་ཞེས་བརྗོད་པར་མི་
ནུས་ཏེ། རང་གི་བདག་ཉིད་ཀྱི་ཡོད་པ་ལ་གཞན་མེད་པས་སྟོང་གོ་ཅི་ཞིག་ཆོད་
དེ་མི་ཆོད་དོ། །གསུམ་པ་ལ་དཔེ་གཞན་མི་སྡུག་པ་བསྒོམ་པའི་ཡིད་ངོར་ཀེང་
རུས་སྣང་བའི་དཔེས་བསྒྲུབ་པ་དང་། ཡི་དྭགས་རྣམས་ཀླུང་ལ་རྣག་ཁྲག་ཏུ་
མཐོང་བའི་དཔེས་བསྒྲུབ་པ་དོན་མེད་པར་བསྟན་པ་གཉིས། དང་པོ། མི་སྡུག་
པ་བསྒོམ་པའི་རྣལ་འབྱོར་པ་ཡིས་བླ་མའི་མན་ངག་ལས། དེ་དག་གོམས་
6 6

འཇུག་འགྲེལ་ཟླ་བའི་ཞལ་ལུང༌།
པར་གྱུར་ན་ཀེང་རུས་ཀྱིས་གང་བའི་ས་གཞི་མཐོང་བ་གང་ཡིན་པ་དེའང་།
ཡུལ་མེད་ལ་ཤེས་པ་ཡོད་པའི་དཔེར་མི་རུང་སྟེ་སྐབས་དེར་ཡང་ཡུལ་དབང་
ཤེས་པ་གསུམ་ཆར་སྐྱེ་བ་མེད་པར་མཐོང་ཞིང་། ཏིང་འཛིན་དེ་ནི་དེ་ཁོ་ན་ཉིད་
མིན་པ་ལོག་པ་ཡིད་ལ་བྱེད་པར་མདོ་ལས་འདི་ནི་དེ་ཁོ་ན་ཉིད་མ་ཡིན་པ་ཡིད་
ལ་བྱེད་པའོ། །ཞེས་བསྟན་པའི་ཕྱིར་རོ། །དེ་ལྟར་མིན་ན་ཁྱོད་ཀྱི་དབང་བློའི་
ཡུལ་ཟློས་གར་གྱི་ལྟད་མོ་སོགས་གཅིག་ལ་སྣང་བ་གཞན་རྣམས་ལའང་སྣང་
བ་ཇི་ལྟ་བ། དེ་ལྟར་ཀེང་རུས་སོགས་མི་སྡུག་ཡིད་ཅན་གྱི་ཡུལ་དེ་ཡང་འགྱུར་
དགོས་ན། དེ་བཞིན་དུ་ཀེང་རུས་མཐོང་བའི་ཡུལ་དེར་བློ་གཏད་ན་རྣལ་འབྱོར་
མིན་པ་གཅིག་ཤོས་ཀྱིས་ཀྱང་རྣལ་འབྱོར་པ་ལྟར་རྟོགས་པར་འགྱུར་དགོས་
ཏེ་སྔོན་པོ་ལ་སོགས་པའི་རྣམ་པར་ཤེས་པ་བཞིན་ནོ། །ཏིང་འཛིན་དེ་ནི་བརྫུན་
པར་ཡང་མི་འགྱུར་བ་ནུས་པས་དངོས་སུ་སྣང་དགོས་སོ།།འདི་ཞིབ་དཔྱད་
དགོས། མཆན། གཉིས་པ། རབ་རིབ་དང་ལྡན་པའི་དབང་པོ་ཅན་གྱི་མཐོང་
བ་སྐྲ་ཤད་དང་མཚུངས་པ་སྟེ་འགྲེལ་པར། རབ་རིབ་མཐུ་ལས་སྒ་རྣམས་གང་
མཐོང་བ། ཞེས་བཤད་པ་དེ་དང་མཚུངས་པ་དེ་ལྟ་བུའི་རིགས་ཅན་གཞན་ཡང་
རིག་པར་བྱ་སྟེ་སྤྲོས་པས་ཆོག་གོ་ཞེས་སོ། །ཆུ་འབབ་ཀླུང་ལ་ཡི་དྭགས་རྣག་
བློ་ཡ༷ང་། ཞེས་པ་ནི། ཐེག་བསྡུས་ལས་ཀྱང༌། ཡི་དྭགས་དུད་འགྲོ་མི་རྣམས་
དང་། །ལྷ་རྣམས་ཇི་ལྟར་རིགས་རིགས་སུ། །དངོས་གཅིག་ཡིད་ནི་ཐ་དད་
ཕྱིར། །དོན་མ་གྲུབ་པར་འདོད་པ་ཡིན་ཞེས་ཆུ་ཀླུང་ལ་ཡི་དྭགས་ཀྱིས་རྣག་ཁྲག་
67

ཀུན་མཁྱེན་མི་ཕམ་རྒྱ་མཚོའི་གསུང༌།
དང༌། ཉ་སོགས་ཀྱིས་གནས་དང་། མིས་ཆུ་དང༌། ནམ་མཁའ་མཐའ་ཡས་
སྙོམས་འཇུག་པའི་ལྷས་ནམ་མཁར་རོ། །གསུམ་པ་མཇུག་བསྡུ་བ། མདོར་
ན་ཇི་ལྟར་ཤེས་བྱ་ཡུལ་མེད་པ་དེ་བཞིན་དུ་དེ་འཛིན་པའི་བློ་ཡང་རང་བཞིན་
གྱིས་མེད་ཅེས་དོན་འདི་ཤེས་པར་གྱིས་ཤིག །གཉིས་པ་གཞན་དབང་རང་
བཞིན་གྱིས་གྲུབ་པ་དགག་པ་ལ། གཞན་དབང་རང་བཞིན་གྱིས་ཡོད་པར་
མི་འཐད་པ་བསྟན་པ། དེས་ན་སེམས་ཙམ་པའི་ལུགས་བདེན་པ་གཉིས་ཆར་
ལས་ཉམས་པར་བསྟན་པ། བདེན་གཉིས་མ་ནོར་བ་ཀླུ་སྒྲུབ་ཀྱི་ལུགས་ཁོ་ནར་
བསྟན་པ། གཞན་དབང་ཁས་ལེན་པ་དང་འཇིག་རྟེན་ཐ་སྙད་ཙམ་དུ་ཁས་ལེན་
པ་མི་མཚུངས་པར་བསྟན་པ་བཞི། དང་པོ་ལ། གཞན་དབང་གི་སྒྲུབ་བྱེད་དྲི་
བའི་ཚུལ་གྱི་དགག་པ་མདོར་བསྟན་པ། དེ་རྒྱས་པར་བཤད་པ་གཉིས། དང་
པོ་ནི། ཕྱི་རོལ་མེད་པས་ཁྱད་པར་དུ་མ་བྱས་པའི་གཞན་དབང་གི་ངོ་བོ་ཙམ་
ཞིག་དགག་པ། གལ་ཏེ་གཟུང་བ་མེད་པས་དེ་ལས་དོན་གཞན་པའི་འཛིན་
པ་ཉིད་བྲལ་ཞིང༌།ཐ་དད་པ་གཟུང་འཛིན་གཉིས་ཀྱིས་སྟོང་པའི་གཞན་དབང་
གི་དངོས་པོ་དོན་དམ་དུ་ཡོད་ན། འདི་ཡི་ཡོད་པ་ཡུལ་ཅན་གང་གིས་ཤེས་
པར་འགྱུར། བློ་གང་གིས་ཀྱང་མ་བཟུང་པར་ཡང་ཡོད་ཅེས་བྱར་མི་རུང་སྟེ་
ཧ་ཅང་ཐལ་བར་འགྱུར་བའི་ཕྱིར་རོ། །གཉིས་པ་ལ། གཞན་དབང་ཡོད་པར་
རྟོགས་པའི་ཚད་མ་རང་རིག་དགག་པ་དང༌། དེ་བཀག་པས་ཚད་མ་མེད་པར་
གཞན་དབང་ཡོད་པར་མི་འགྲུབ་པའི་ཚུལ་གཉིས། དང་པོ་ལ་དམ་བཅའི་སྒོ་
68

འཇུག་འགྲེལ་ཟླ་བའི་ཞལ་ལུང༌།
ནས་མདོར་བསྟན་པ། དེ་རིགས་པའི་སྒོ་ནས་རྒྱས་པར་བཤད་པའོ། །དང་པོ་
ནི༑ དེ་ཡང་གཞན་དབང་དེ་ཉིད་ཀྱིས་དེ་མྱོང་བར་རང་གིས་རང་ལ་བྱེད་པ་
འགལ་ཏེ། རལ་གྲི་དང་། མར་མེ་མིག་སོར་མོ་ཡང་ཟོར་ཅན་གྱི་དཔེས་འགྲུབ་
པ་མ་ཡིན་ལ་དེ་ལས་གཞན་པས་ཀྱང་མིན་ཏེ་རང་གིས་གྲུབ་པར་འདོད་པ་
འགལ་བས་སོ། །གཉིས་པ་ལ། རང་རིག་རྗེས་དཔག་གི་སྒོ་ནས་མི་འགྲུབ་
པའི་ཚུལ། རང་རིག་མངོན་སུམ་གྱིས་ཚད་མས་མི་འགྲུབ་ཚུལ། དང་པོ་ལ།
གཏན་ཚིགས་བཀོད་པ་དང་། དེ་དགག་པ་གཉིས། དང་པོ། གལ་ཏེ་རང་རིག་
ཡོད་དེ་རྒྱུ་མཚན་ཕྱི་དུས་མྱོང་བའི་ཡུལ་ཅན་དྲན་པ༵་ལས་དེ་ཡོད་པར་འགྲུབ་
ན༵་དོན་འདི་མཐོང་ཞེས་ཡུལ་དྲན་པ་དང༌། ངས་མཐོང་ངོ་ཞེས་ཡུལ་མྱོང་བའི་
ཡུལ་ཅན་དྲན་པ་ཡོད་པས་ཏེ། གལ་ཏེ་ཁར་སང་ལྟ་བུའི་དུས་ཡུལ་རིག་པ་
ལས་རང་རིག་པ་མེད་ན་ཁར་སང་གི་ཡུལ་ཅན་ཤེས་པ་དེ་མཐོང་མཁན་སུ་ཡང་
མེད་པས་དེ་རང་ཅི་ལ་དྲན་ཏེ། རང་མིག་རང་གིས་མ་མཐོང་ན་ངའི་མིག་གི་
དབྱིབས་འདི་འདྲ་སྙམ་དུ་ནམ་ཡང་མི་དྲན་པ་བཞིན་ནོ་སྙམ་དུ་ཡུལ་ཅན་དྲན་
པའི་རྟགས་ཀྱིས་རང་རིག་བསྒྲུབ་པའོ། །དེ་མྱོང་མཁན་རང་གཞན་གང་རུང་
དུ་ངེས་ན། གཞན་ཡིན་ཚེ་ཐུག་མེད་དུ་ཐལ་ཏེ་ཤེས་པ་སྔ་མ་ལ་གཅོད་བྱེད་ཕྱི་
མ་དགོས་པས་སོ། །ཡུལ་གཞན་མི་གཅོད་པར་ཐལ་ཏེ། ཤེས་པ་སྔ་མ་སྔ་མ་
ཕྱི་མ་ཕྱི་མའི་ཡུལ་དུ་གྱུར་ཏེ་དེ་ཁོ་ན་ལས་གཞན་མི་དམིགས་པས་སོ་ཟེར།
གཉིས་པ་ལ། དྲན་པ་རང་རིག་བསྒྲུབ་པའི་གཏན་ཚིག་ཏུ་མ་གྲུབ་པས་དགག་
69

ཀུན་མཁྱེན་མི་ཕམ་རྒྱ་མཚོའི་གསུང༌།
པ་དང་། རང་རིག་ཡོད་དུ་ཆུག་ཀྱང་དེ་དྲན་པར་མི་རིག་པས་དགག་པ་གཉིས།
དང་པོ། རང་རིག་དོན་དམ་མ་གྲུབ་པ་བསྒྲུབ་པར་བྱ་ཕྱིར་དྲན་པའི་རྟགས་
བརྗོད་པ་ཡི་གཏན་ཚིགས་སྒྲ་མི་རྟག་པ་ལ་གཟུང་བྱ་རྟགས་སུ་བཀོད་པ་ལྟར་
རང་རིག་འགྲུབ་པའི་རྟགས་སུ་མ་གྲུབ་པ་དྲན་པ་འདི་ནི་སྒྲུབ་པར་བྱེད་པ་ཉིད་
ཀྱི་གཏན་ཚིགས་སུ་རུང་བ་མིན་ཏེ་ཅི་ལྟར་མ་གྲུབ་ན་རྫས་རང་མཚན་གྱིས་
གྲུབ་པའི་དབང་དུ་ན་ནི་དྲན་པ་ཀུན་ཏུ་མི་འགྲུབ་པས་མ་གྲུབ་ལ། འཇིག་རྟེན་
ཐ་སྙད་ཀྱི་དབང་དུ་བྱས་ན་ཡང་། རང་རིག་པའི་རྒྱུ་ཅན་གྱི་དྲན་པ་མ་གྲུབ་སྟེ།
མེ་མེད་ན་དེའི་འབྲས་བུ་དུ་བ་བཞིན་ནོ། །དེ་མེད་པར་དེའི་འབྲས་བུ་མི་རུང་
བ་ལྟར་རྒྱུ་རང་རིག་ད་རུང་མ་གྲུབ་པས་དེའི་འབྲས་བུ་དྲན་པ་ཡོད་པར་མི་
འགྲུབ་ལ། ཆུ་དང་མེ་ཙམ་མཐོང་བས་ཆུ་ཤེལ་དང་མེ་ཤེལ་ཡོད་པར་མི་ངེས་
ཏེ༑ གཞན་ཆར་དང་གཙུབ་ཤིང་སོགས་ལས་ཀྱང་འབྱུང་བ་ལྟར། རང་རིག་
མེད་ཀྱང་དྲན་པ་སྐྱེ་ཚུལ་ཡོད་ན་དྲན་པ་ནི་རྣམ་པ་ཀུན་ཏུ་རང་རིག་ཡོད་པ་ལ་
འཁྲུལ་མེད་ཀྱི་རྟགས་སུ་མ་གྲུབ་ཅེས་སོ། །
གཉིས་པ་ལ་དངོས་དང་། ཞར་བྱུང་རང་ལུགས་ལ་རང་རིག་མེད་ཀྱང་དྲན་པ་
སྐྱེ་ཚུལ་གཉིས། དང་པོ་ལ། འགོག་པའི་རིགས་པ་དངོས་བཤད་པ་དང་།
རིགས་པ་དེས་ལན་གྱི་ཁྱད་པར་གཞན་རྣམས་ཀྱང་འཇོམས་པར་བསྟན་པའོ། །
དང་པོ། ཅི་སྟེ་ཤེས་པས་ཡུལ་དང་རང་གི་བདག་ཉིད་གཉིས་ཀ་མྱོང་བས་རང་
རིག་པ་ནི་གྲུབ་པ་ལ་རག་མོད་ཀྱི་སྟེ་གྲུབ་ཏུ་ཆུག་ཀྱང་། དེ་ལྟ་ནའང་ཕྱིས་ཀྱི་
70

འཇུག་འགྲེལ་ཟླ་བའི་ཞལ་ལུང༌།
དྲན་པས་སྔར་གྱི་རྣམ་ཤེས་དང་ཡུལ་གཉིས་དྲན་པར་རིགས་པ་མིན་ཏེ། ཁྱོད་
ཀྱི་ལུགས་སྔར་མྱོང་མཁན་དང་ད་ལྟ་དྲན་པའི་ཤེས་པ་གཉིས་པོ་ངོ་བོ་ཉིད་ཀྱིས་
གཞན་ཉིད་དུ་ཁས་བླངས་པའི་ཕྱིར་སྔར་མ་ཤེས་པ་རྒྱུད་ལ་སྐྱེས་པ་བྱམས་
པའི་ཤེས་པའི་རང་རིག་དང་ཡུལ་མྱོང་བ། སྔར་ཉམས་སུ་མ་མྱོང་བས་ཉེར་
སྦས་ཀྱིས་ཤེས་པར་མི་རིགས་པ་བཞིན་ནོ། །གཉིས་པ། གཞན་ཡིན་པའི་
ཕྱིར་ཞེས་པའི་གཏན་ཚིགས་འདིས་ནི་རྒྱུད་གཅིག་པ་དང་རྒྱུ་འབྲས་སུ་འདོད་
པ་སོགས་གཞན་ཡིན་ཀྱང་དྲན་པ་སྐྱེ་རུང་གི་ཁྱད་པར་བཞག་པ་མཐའ་དག་
ཀྱང་འཇོམས་ཤིང་འགོག་གོ །གཉིས་པ་ལ་རང་ལུགས། འོ་ན་ཁྱོད་རང་གི་
ལུགས་ལ་ཇི་ལྟར་དྲན་སྙམ་ན་གང་ཕྱིར་སྔར་ཤེས་པ་གང་གིས་ཡུལ་མྱོང་བར་
གྱུར་པ་དེ་ལས། ད་ལྟ་དྲན་པ་ཅན་གྱི་ཤེས་པ་འདི་ནི་སྔར་མྱོང་དང་། ངོ་བོ་
ཉིད་ཀྱིས་གྲུབ་པའི་གཞན་དུ་ང་ཡི་ལུགས་ལ་ཡོད་པ་མིན་པ་དེ་ཡི་ཕྱིར་སྐྱེ་བོ་
དག་གིས་ཁར་སང་ཡང་ང་ཡིས་མཐོང་སྙམ་དྲན་ཡུལ་བཅད་པ་དང་ཤེས་པ་
མྱོང་པོ་གཉིས་ཀ་གཞན་དུ་མི་འཛིན་པར་འགྱུར་བ་རིག་སྟེ། འདི་ཡང་འཇིག་
རྟེན་ཐ་སྙད་ཀྱི་ཚུལ་ལུགས་ཡིན་ཏེ་རྣམ་པར་དཔྱད་ན་གྲུབ་པ་ནི་མིན་ནོ། །
གཉིས་པ་རང་རིག་མངོན་སུམ་གྱིས་མི་གྲུབ་པའི་ཚུལ། རྒྱུ་མཚན་དེ་ཕྱིར་རང་
རིག་ཡོད་པ་མ་ཡིན་ན། ཁྱོད་ཀྱི་གཞན་དབ༵ ང་ཡུལ་ཅན་གང་གིས་འཛིན་པ༷ ར་
འགྱུར་ཏེ། ཤིང་གཅོད་པོ་བྱེད༵་པོ་དང་ལས་སུ་བྱ་བ་ཤིང་དང་ཤིང་གཅོད་པའི་
བྱ་བ་གསུམ་གཅིག་མིན་པས། དེ་ཉིད་ཀྱིས་དེ་འཛིན་པར་རིགས་ཤིང་འཐད
71

ཀུན་མཁྱེན་མི་ཕམ་རྒྱ་མཚོའི་གསུང༌།
པ་མ་ཡིན་ཏེ་རྡུལ་ཆ་མེད་ལ་ཆ་བཞག་པ་ནི་ཆ་བཅས་དང་མིན་ན་ནི་བུམ་པ་
མི་སྣང་བ་བཞིན་རིག་བྱ་རིག་བྱེད་མི་འཆར་ལ་ཤར་ན་གཅིག་ཏུ་མི་འོང་ངོ་། །
གཉིས་པ་ཡོད་པར་ངེས་པའི་ཚད་མ་མེད་བཞིན་དུ་ཡོད་པར་ཁས་ལེན་མི་
རིགས་ཚུལ། གལ་ཏེ་རང་བཞིན་གྱིས་སྐྱེ་བ་མེད་ཅིང་ཚད་མས་མ་ཤེས་པའི་
བདག་ཉིད་ཅན་གྱི་གཞན་དབང་ངོ་བོའི་དངོས་པོ་ཡོད་དོ་ཞེས་ཁས་ལེན་ན།
གཞན་དབང་དང་མཚུངས་པའི་ཆོས་ཅན་ཡིན་དུ་ཟིན་ཀྱང་གང་གིས་ནཱ་མོ་
གཤམ་གྱི་བུ་འདི་ཡོད་པར་མི་རིགས་པ་ཉིད་དུ་འདོད་པ། གཞན་སེམས་ཙམ་
པ་ཁྱོད་ལ་མོ་གཤམ་བུས་གནོད་ཅི་ཞིག་བསྐྱལ་ཏེ་ཡོད་བྱེད་ཀྱི་ཚད་མ་མི་
དགོས་པར་སྤྲོས་པའི་ཡུལ་ལས་འདས་ཤིང་འཕགས་པའི་ཡེ་ཤེས་ཀྱི་ཡུལ་གྱུར་
པ་བརྗོད་དུ་མེད་པའི་མོ་གཤམ་གྱི་བུ་ཡོད་ཅེས་ཅིའི་ཕྱིར་མི་སྨྲ་ཞེས་སོ། །
གཉིས་པ་བདེན་གཉིས་ལས་ཉམས་པར་བསྟན་པ། དེ་ལྟ་ན་གཞན་དབང་མི་
འགྲུབ་པ་གང་ཚེ་གཞན་དབང་ཅུང་ཟད་ཀྱང་ཡོད་པ་མིན་ན། ཀུན་རྫོ་བ་པ་
ཡི་རྒྱུར་ནི་གང་ཞིག་འགྱུར་ཏེ་དེ་ལྟར་རྒྱུ་མེད་པར་ཀུན་རྫོབ་ཀྱང་མེད་པར་ཐལ་
བས་སོ། །དེ་ཡང་དངོས་པོ་བཏགས་པ་ཡོད་པའི་རྒྱུར་འགྱུར་ཞིང་། ཞེས་པའི་
རྒྱུ་གཞན་དབང་མ་གྲུབ་པས་གཞན་དབང་དོན་དམ་དུ་གྲུབ་པར་འདོད་པའི་
དོན་དམ་ལས་ཉམས་སོ། །དེའི་ཕྱིར་ཐ་སྙད་ཀྱི་རྒྱུ་མེད་པས་ཐ་སྙད་ལས་ཉམས་
པར་བསྟན་ཏོ། །གཞན་གྱིས་སྟེ་སེམས་ཙམ་པ་ལྟར་ན་གཞན་དབང་གི་རྫས་
ཤས་ཙམ་ལ་ཆགས་པ༵་ཡིས་འཇིག་རྟེན་ན་གྲགས་པའི་ཟོ་ཤིག་སོང་ཤིག་ལ་
72

འཇུག་འགྲེལ་ཟླ་བའི་ཞལ་ལུང༌།
སོགས་པ་དང་ཕྱིའི་གཟུགས་སོགས་དམིགས་པ་ལས་སྐྱེས་པའི་ཚོར་སོགས་
ཀྱི་རྣམ་བཞག་ཀུན་ཀྱང་ཀུན་རྫོ་བ་རྒྱུ་མེད་དུ་ཁས་བླང་བར་འགྱུར་བས་བརླག་
པ་སྟེ་མེད་པར་བྱས་སོ། །
གསུམ་པ་ལ། ཐར་འདོད་ཀྱི་ལམ་རྣམ་དག་ཀླུ་སྒྲུབ་ཀྱི་ལུགས་ཁོ་ནར་བསྟན་
པ་དང་། དེའི་འཐད་པ་སྒྲུབ་པ་གཉིས། དང་པོ་བདེན་གཉིས་མ་ནོར་བར་ཕྱེད་
པ༑ སློབ་དཔོན་ཀླུ་སྒྲུབ་ཞབས་ཀྱི་ལམ་ལས་ནི་ཕྱི་རོལ་གྱུར་ལ་ཞི་བའི་མྱང་
འདས་ཐོབ་པའི་གཙོ་བོའི་ཐབས་ཉིད་མེད་དོ། །གཉིས་པ་ལ། བདེན་གཉིས་
ཀྱི་རྣམ་བཞག་མ་ནོར་བ་ཁོང་དུ་མ་ཆུད་པར་མི་གྲོལ་བའི་ཚུལ་དང་། བདེན་
གཉིས་ཇི་ལྟ་བ་བཞིན་མ་ཤེས་པར་དེ་ཁོ་ན་ཉིད་མི་རྟོགས་པར་བསྟན་པ་གཉིས།
དང་པོ། རྒྱུ་མཚན་ནི་མྱང་འདས་ཆེན་པོ་བདེན་གཉིས་མ་ནོར་བར་རྟོགས་པ་
ལས་འབྱུང་ན་སློབ་དཔོན་གྱི་ལུགས་མི་འཛིན་པ་དེ་དྭག་ཀུན་རྫོབ་དང་དེ་ཁོ་
ན་ཉིད་དོན་དམ་བདེན་པ་ལས་ཉམས་ལ་དེ་ལས་ཉམས་པས་དེ་མ་བཏང་གི་
བར་དུ་ཐར་པ་འགྲུབ་པ་ཡོད་པ་མིན་ནོ། །གཉིས་པ། ཇི་ལྟར་ན་ཐ་སྙད་བདེན་
པའི་རྣམ་བཞག་ཕྱིན་ཅི་མ་ལོག་པ་ནི་དོན་དམ་རྟོགས་པའི་ཐབས་སུ་གྱུར་པ་
ད༵ང༌། དོན་དམ་ནི་ཀུན་རྫོབ་བདེན་པ་ཤེས་པ་ལ་ལྟོས་པ་ཡིན་ཏེ། དོན་དམ་
དོན་དམ་ཞེས་བྱ་བ་གང་ཡིན་པ་དེ་ཡང་ཀུན་རྫོབ་ཀྱི་རང་བཞིན་ཡིན་ལ། ཀུན་
རྫོབ་མེད་ན་དོན་དམ་རྣམ་པ་ཀུན་ཏུ་མི་སྲིད་པས་ཀུན་རྫོབ་བསལ་ནས་དོན་
དམ་པ་ཐོབ་པ་ནི་རྣམ་པ་ཀུན་ཏུ་མི་སྲིད་པ་ཁོ་ན་ཡིན་ཏེ། དེ་གཉིས་ཕན་ཚུན་
73

ཀུན་མཁྱེན་མི་ཕམ་རྒྱ་མཚོའི་གསུང༌།
ལྟོས་ཏེ་ནམ་ཡང་འབྲལ་མི་ཤེས་པ་ཡིན་པས་སོ། །དོན་དམ་བདེན་པ་ཇི་བཞིན་
རྟོགས་པ༵་སྔར་བཤད་པ་ནི་ཐབས་བྱུང་གྱུར་པ་སྟེ། ཐབས་དང་ཐབས་བྱུང་གི་
བདེན་པ་དེ་གཉིས་རྣམ་དབྱེ་གང་གིས་མི་ཤེས་པ༵་དེ་ནི་རྣམ་རྟོག་ཕྱིན་ཅི་ལོག་
པས་ལམ་ངན་པར་ཞུགས་པ་ཡིན་ནོ། །བཞི་པ། གལ་ཏེ་ཁྱོད་ཀྱིས་ཁོ་བོ་ཅག་
ལ་ལྟོས་མེད་དུ་སྨྲ་ན་ད་ནི་ངེད་ཅག་ཀྱང་ཁྱོད་ལ་བཟོད་པར་མི་བྱེད་དེ་གཞན་
སུན་འབྱིན་པའི་མཁས་པར་མངོན་པར་བྱེད་ཅིང༌། རིགས་པའི་འཐད་པས་
མི་རིགས་པའི་ཕྱིར་གཞན་དབང་རང་བཞིན་གྱིས་གྲུབ་པའི་ངོ་བོ་སེལ་བར་
བྱེད་ན་ད་ནི་བདག་གཞན་ལས་སྐྱེ་བ་སོགས་འགོག་པའི་འཐད་པ་ཁོ་ནས་མི་
རིགས་པའི་ཕྱིར་དབུ་མ་པ་ཁྱོད་ལ་གྲགས་པའི་ཀུན་རྫོ་བ་སེལ་བར་བྱེད་དོ་ཟེར་
ན་བདག་གིས་ཁྱོད་ལ་གནོད་པའི་དུག་ཅན་ལྟ་བུ་གཞན་དབང་བདེན་འཛིན་
གྱི་ཞེན་ཡུལ་སུན་ཕྱུང་བའི་ཕན་ལན་གནོད་པ་བྱེད་ན་ཅི་ལ་རག་སྟེ་བདག་ནི་
མངོན་མཐོར་འགྱུར་རོ། །ཞེས་དབུ་མ་པ་ཁྱོད་ཀྱིས་ཡོད་པ་ཅུང་ཟད་ཀྱང་རིགས་
པའི་འཐད་པས་ཁས་མི་ལེན་པར་འཇིག་རྟེན་ན་གྲགས་པའི་ཀུན་རྫོབ་ཡོད་
པར་ཁས་ལེན་ནའང་། རིགས་པས་འཐད་པ་མེད་པར་འཐད་པ་དེ་ཡང་སྨྲ་མི་
རིགས་སོ་ཟེར། འཇིག་རྟེན་གྲགས་པའི་ཡོད་ཟེར་བ་རང་བཞིན་གྱིས་ཡོད་པར་
ཁས་བླང་བ་མིན་ཀྱང་། འཇིག་རྟེན་པའི་མཐོང་བ་དེའི་ངོར་ཡོད་ཅེས། མཐོང་
བ་དེའི་ངོར་རམ་དབང་དུ་བྱས་ནས་ཡོད་ཅེས་སྨྲས་པས། གཞན་དབང་རང་
དབང་དུ་ཁས་ལེན་པ་དང་ག་ལ་འདྲ། འཇིག་རྟེན་གྱི་ངོར་སྣང་བ་དེ་ཙམ་དེའི་
74

འཇུག་འགྲེལ་ཟླ་བའི་ཞལ་ལུང་།
ངོར་མེད་ཅེས་འཇིག་རྟེན་རང་ལ་ལྟོས་པའི་དེ་དགག་ནུས་ན་ཁྱོད་ཀྱིས་འཇིག་
རྟེན་གྱི་ངོར་ཡང་དེ་མེད་ཅེས་རྩོད་དང་འཇིག་རྟེན་གྱི་མཐོང་བ་ཤིན་ཏུ་སྟོབས་
དང་ལྡན་པ་མེད་པར་དགྲ་བཅོམ་ཞི་བར་ཞུགས་པ་ལྟར་གྱུར་ནས་ཁྱོད་རྒྱལ་
ན་དེ་ཡིན་ཞེས་བསྟིང་ཚིག་གོ །གང་ཡོད་ཚད་ལ་མཐའ་བཞི་སྐྱེ་འགོག་གིས་
དེ་འདྲ་ཞིག་དཔྱད་དགོས། ཁྱོད་ཀྱི་འཇིག་རྟེན་གྲགས་པར་ཡོད་ཞེས་པ་དེའང་
ཡོད་པར་མཐའ་བཞིའི་རིགས་པས་མི་འགྲུབ་པས་དེ་ཡང་མེད་པར་ཅིས་མི་
སྨྲ་ཞེ་ན་ནི་འཇིག་རྟེན་རང་གི་ངོར་ཡོད་ཟེར་བ་སྤྱིར་ཡོད་ཟེར་བ་དང་མི་འདྲའོ།།
ཇི་ལྟར་ཁྱོད་ཀྱིས་རང་དབང་དུ་གནས་ནས་གཞན་དབང་དངོས་པོར་འདོད་
པ༵་ལྟར། ཀུན་རྫོབ་ཀྱང་ནི་དབུ་མ་པ་བདག་གིས་ཁས་མ་བླངས་སོ། །འོ་ན་
ཅི་ཞེ་ན། དེ་ཉིད་རྟོགས་པ་སོགས་འབྲས་བུའམ་དགོས་པའི་ཕྱིར་ཀུན་རྫོབ་
པའི་སྣང་བ་འདི་དག་རང་བཞིན་གྱིས་མེད་ཀྱང་འཇིག་རྟེན་ཁོ་ན་ལ་གྲགས་
པར་གྱུར་པས་ཡོད་དོ་ཞེས་འཇིག་རྟེན་གྱི་མཐོང་བ་ཙམ་པོ་དེའི་ངོར་བྱས་ནས་
བདག་ནི་སྨྲ་བར་བྱེད་ཀྱི་རང་དབང་གིས་མིན་ནོ། །ཇི་ལྟར་ཀུན་རྫོ་བ་འདི་ཕུང་
པོ་ལྷག་མ་མ་ལུས་པ་སྤུངས་ནས་ཞི་སྟེ་ཞི་བ་མྱང་འདས་སུ་ཞུགས་པའི་དགྲ་
བཅོམ་རྣམས་ལ་ཕུང་སོགས་ཀྱི་སྣང་བ་ཐམས་ཅད་ཡོད་པ་མིན་པ་དེ་ལྟར།
འཇིག་རྟེན་ལྭ་ཡང་ཀུན་རྫོབ་འདི་མེད་པ་ཞིག་ཡིན་ན་ལྷག་མ་མེད་པའི་ཕུང་
པོ་ལོག་པ་དེ་བཞིན་དུ་ཀུན་རྫོབ་འདི་དག་འཇིག་རྟེན་ཏེ་འཇིག་རྟེན་ལ་ལྟོས་
ལས་ཀྱང་ཡོད་ཅེས་བདག་གིས་མི་སྨྲ་བ་ཞིག་ན་དེ་ལྟ་མིན་པ་དེའི་ཕྱིར་བདག་
75

ཀུན་མཁྱེན་མི་ཕམ་རྒྱ་མཚོའི་གསུང༌།
གིས་འདི་འཇིག་རྟེན་ན་མེད་པར་སྨྲ་མི་ནུས་ཀྱི་གལ་ཏེ་སེམས་ཙམ་པ་ཁྱོད་ལ་
ཀུན་རྫོ་བ་སྣང་བ་འདི་འཇིག་རྟེན་ན་མེད་དོ་ཞེས་སྨྲས་ན་འཇིག་རྟེན་གྱི་མཐོང་
བས་མི་གནོད་ན། རིགས་ཤེས་མི་དགོས་པར་འཇིག་རྟེན་གྱི་མཐོང་བ་ཉིད
ལ་ལྟོས་ནས་ཀུན་རྫོབ་ཏུ་ཡོད་པ་འདི་ནི་དགག་པར་གྱིས་ཤིག །དེ་ལྟར་ཁྱོད་
དང་འཇིག་རྟེན་ཀུན་རྫོབ་ཡོད་མེད་འདིར་ནི་རྩོད་པ་གྱིས་དང༌། ཕྱི་ནས་སུ་
སྟོབས་དང་ལྡན་ཏེ་རྒྱལ་བ་དེ་ལ་བདག་གིས་ཀྱང་བརྟེན་པར་བྱའོ། །གཉིས་
པ་སེམས་ཙམ་དུ་གསུངས་པའི་ལུང་གི་དོན་བཤད་པ་ལ། མདོ་སྡེ་ས་བཅུ་པ་
ལས་གསུངས་པའི་ལུང་གི་དོན་བཤད་པ་དང༌། ལང་ཀར་གཤེགས་པ་ལས་
གསུངས་པའི་ལུང་གི་དོན་བཤད་པ་གཉིས། དང་པོ་ལུང་གི་དོན་བཤད་པ་
དང༌། དེ་འཐད་པས་བསྒྲུབ་པ་གཉིས། དང་པོ། གལ་ཏེ་འཐད་པ་དང་བྲལ་
ཡང་འཇིག་རྟེན་གྱི་གནོད་པས་འཇིགས་ནས་ཁྱོད་ཀྱི་ཀུན་རྫོབ་ཁས་བླངས་ན་
ནི་ལུང་གི་གནོད་པའི་འཇིགས་པས་སེམས་ཙམ་དུ་ཡང་ཁས་བླང་བར་བྱ་དགོས་
ཏེ༑ ས་བཅུ་པ་ལས། དེ་འདི་སྙམ་དུ་སེམས་ཏེ། ཁམས་གསུམ་པོ་འདི་ནི་
སེམས་ཙམ་ཏེ་ཞེས་སོགས་གསུངས་པས་སོ་སྙམ་ན་ལུང་དེའི་དོན་ནི་ཁྱོད་ཀྱིས་
བཟུང་བ་ལྟར་མིན་ཏེ་ས་དྲུག་པ་མངོན་དུ་གྱུར་པར་ཆོས་དབྱིངས་ལ་མངོན་པར་
ཕྱོགས་པའི་བྱང་ཆུབ་ཐམས་ཅད་མཁྱེན་པའི་ཡེ་ཤེས་ལ་སེམས་པ་ཡོད་པས་
སེམས་དཔའ་ཡིས་སྲིད་པ་གསུམ་པོ་རྣམ་པར་ཤེས་པ་ཙམ་དུ་གང་རྟོགས་པར་
གསུངས་པ་དེས་ནི་རྟག་པའི་རང་བཞིན་གྱི་བདག་འཇིག་རྟེན་གྱི་བྱེད་པ་པོ་
76

འཇུག་འགྲེལ་ཟླ་བའི་ཞལ་ལུང༌།
ཡིན་པར་བཀག་པ་ཡིན་པར་རྟོགས་ཕྱིར་བྱང་སེམས་དེས། རྗེས་ཐོབ་ཏུ་འཇིག་
རྟེན་གྱི་བྱེད་པ་པོ་ནི་སེམས་ཙམ་ཞིག་ཡིན་པར་རྟོགས་པར་གསུངས་པ་ཡིན་
ནོ༑ ༑མདོ་དེ་ལས་རྟེན་འབྲེལ་དང་སྡུག་བསྔལ་གྱི་ཕུང་པོ་བྱེད་པོ་དང་ཚོར་པོ་
མེད་པར་འགྲུབ་པ་དང་། བྱེད་པོ་ལ་ཞེན་པས་ལས་ཡོད་དེ་བྱེད་པོ་མེད་ན་ལས
ཀྱང་མི་དམིགས་སྙམ་སོགས་གསུངས་མཐར། དེ་འདི་སྙམ་དུ་སེམས་ཏེ། འདི་
ལྟར་ཁམས་གསུམ་པོ་འདི་ནི་སེམས་ཙམ་སྟེ། སྲིད་པའི་ཡན་ལག་བཅུ་གཉིས་
གང་དག་དེ་བཞིན་གཤེགས་པས་རབ་ཏུ་ཕྱེ་སྟེ་བཀའ་སྩལ་པ་དེ་དག་ཐམས་
ཅད་ཀྱང་སེམས་གཅིག་ལ་བརྟེན་པ་དག་གོ་ཞེས་རྒྱ་ཆེར་གསུངས་ལ་དེའི་ཕྱིར་
བདག་རྟག་པའི་བྱེད་པ་པོ་བཀག་པར་རྟོགས་སོ། །གཉིས་པ་ལ་ལུང་གིས་
བསྒྲུབ་པ་དང་། རིགས་པས་བསྒྲུབ་པ། དེ་ལྟར་གྲུབ་པའི་མཇུག་བསྡུ་བ་གསུམ།
དང་པོ་ལ། མདོ་གང་ལས་གསུངས་པའི་ཚུལ་དང༌། ཇི་ལྟར་གསུངས་པའི་
ཚུལ་གསལ་བར་བཤད་པ་གཉིས། དང་པོ། དེ་ཕྱིར་དེ་ཉིད་རྟོགས་ནུས་པའི་
བློ་ལྡན་བྱང་སེམས་ཀྱི་བློ་ནི་འཕེལ་བྱའི་ཕྱིར། མདོ་གཞན་ལང་ཀར་གཤེགས་
མདོ་དེ་ལས་ཀུན་མཁྱེན་གྱིས་མུ་སྟེགས་སྤྲོ་མཐོན་ཞེས་མུ་སྟེགས་པའི་རྒྱུད་ཀྱི་
བདག་གཙོ་བོ་སོགས་འཇིག་རྟེན་གྱི་བྱེད་པོར་འདོད་པའི་ལྟ་ངན་གྱི་རི་བོ་སྤོ་
མཐོན་འཇོམས་པའི་ངག་གི་རང་བཞིན་ཅན་གྱི་རྡོ་རྗེ་འདི་ནི་མདོ་གཞན་དུ་
སེམས་ཙམ་ཞེས་གསུངས་པའི་དགོངས་པ་གཅོད་ཕྱིར་གསུངས་ཏེ་དེ་ལ་དགོངས་
པ་གཅོད་པར་བྱེད་པའི་ངག་གི་རྡོ་རྗེ་གང་ཞེ་ན། གང་ཟག་རྒྱུན་དང་ཕུང་པོ་
77

ཀུན་མཁྱེན་མི་ཕམ་རྒྱ་མཚོའི་གསུང༌།
དང་། །དེ་བཞིན་རྐྱེན་དང་རྡུལ་དག་དང་། །གཙོ་བོ་དབང་ཕྱུག་བྱེད་པོ་རྣམས།།
སེམས་ཙམ་དུ་ནི་ངས་བཤད་དོ། །ཞེས་གང་ཟག་ནས་དབང་ཕྱུག་བྱེད་པ་པོར་
སྨྲ་བའི་བར་རྣམས་ཀྱི་བྱེད་པ་པོ་ནི་དེ་རྣམས་མིན་གྱི་སེམས་ཙམ་ཞིག་བྱེད་པ་
པོར་ང་སྨྲའོ་ཞེས་སོ། །
གཉིས་པ། ཇི་བཞིན་ནམ་ཇི་ལྟར་རང་རང་གི་ལུང་དུ་གྱུར་པ་བསྟན་བཅོས་དེ་
དང་དེ་ལས། མུ་སྟེགས་རྣམས་ཀྱིས་གང་ཟག་དང་གཙོ་བོ་དབང་ཕྱུག་སོགས་
དེ་དག་བྱེད་པོར་སྨྲས་པ་དེ་དག་བྱེད་པོར་ཡིན་པར་མ་གཟིགས་ནས་རྒྱལ་བས་
འཇིག་རྟེན་གྱི་བྱེད་པོ་གཞན་ནི་མེད་ཀྱི་སེམས་ཙམ་ཞིག་འཇིག་རྟེན་བྱེད་པོར་
གསུངས་སོ། །གཉིས་པ་ལ་ཙམ་གྱི་སྒྲ་ཕྱི་རོལ་འགོག་པའི་དོན་མིན་པར་སེམས་
གཙོ་བོར་གྱུར་པ་ཡིན་པར་སྟོན་པ། དེ་ལྟར་འཐད་པའི་ཚུལ་བཤད་པ་གཉིས།
དང་པོ། ཇི་ལྟར་དེ་ཁོ་ན་ཉིད་ལ་བློ་རྒས་པ་ལ་སངས་རྒྱས་ཞེས་བསྣད་པ་ཇི་
བཞིན་ཏེ་ཚིག་སྔ་མ་སངས་ཞེས་པའི་སྒྲ་མི་མངོན་པར་བྱས་ཀྱང་རྣམ་པར་བཤད་
དུ་ཡོད་པ་ལྟར། དེ་བཞིན་གཟུགས་སེམས་གཉིས་ཀྱི་ནང་ནས་སེམས་ཙམ་
གཙོར་ཏེ་གཙོ་བོར་གྱུར་པ་ལ་གཙོ་བོའི་ཚིག་མི་མངོན་པར་བྱས་ནས་ཁམས་
གསུམ་གྱི་འཇིག་རྟེན་ལྭ། མདོ་ལས་སེམས་ཙམ་ཡིན་ནོ་ཞེས་གསུངས་པ་
ཡིན་གྱི་གཟུགས་ནི་མེད་དོ་ཞེས་མདོ་འདིར་འགོག་པ་དེ་ལྟར་མདོ་ཡི་དོན་མ་
ཡིན་ནོ། །གཉིས་པ་ལ། ཙམ་གྱི་སྒྲས་ཕྱི་རོལ་འགོག་པར་འདོད་པ་མི་འཐད་
པའི་ཚུལ་དང༌། གཙོ་བོར་འདོད་པ་འཐད་པའི་ཚུལ་གཉིས། དང་པོ། གལ་
78

འཇུག་འགྲེལ་ཟླ་བའི་ཞལ་ལུང༌།
ཏེ་ཁྱོད་ལྟར་ཡིན་ན་ཁམས་གསུམ་པོ་འདི་དག་རང་བཞིན་གྱིས་གྲུབ་པའི་སེམས་
ཙམ་མོ་ཞེས་མཁྱེན་ནས། ས་བཅུ་པའི་མདོ་དེ་ལས་ཕྱི་རོལ་གྱི་གཟུགས་ཉིད་
དགག་པར་མཛད་པ་ཡིན་ན་ནི། སླར་ཡང་མདོ་དེ་ལས་བདག་ཉིད་ཆེན་པོ་
སངས་རྒྱས་ཀྱིས་སེམས་རྣམ་པར་ཤེས་པ་དེ་གཏི་མུག་མ་རིག་པ་དང་ལས་
འདུ་བྱེད་གཉིས་ལས་སྐྱེས་པར་ཅི་ཡི་ཕྱིར་གསུངས་ཏེ། མ་རིག་པའི་རྐྱེན་གྱིས་
འདུ་བྱེད་དང་། འདུ་བྱེད་ཀྱི་རྐྱེན་གྱིས་རྣམ་པར་ཤེས་པ་སོགས་ལུགས་འབྱུང་
ལྡོག་གི་རྟེན་འབྲེལ་གྱིས་རྣམ་ཤེས་རྒྱུ་ཅན་དུ་གསུང་གི་རྣམ་ཤེས་རང་གི་བདག་
ཉིད་ཀྱིས་གྲུབ་པར་ནི་མ་གསུངས་སོ། །གྲུབ་པར་གསུངས་ན་རང་བཞིན་གྱིས་
གྲུབ་པ་རྐྱེན་ལ་མི་ལྟོས་པས་སེམས་དེ་ཡང་མ་རིག་པ་དང་འདུ་བྱེད་ཡོད་ན་
ཡོད་ལ་མེད་ན་མི་འབྱུང་བར་ཡིན་པར་ཅི་སྟེ་གསུང་སྟེ། གསུང་པ་པོ་འཁྲུལ་
པ་ཐམས་ཅད་ཟད་པ་ཡིན་པས་འགལ་འདུ་ཅན་དུ་མི་གསུངས་ལ་ལུང་དོན་
ཁྱོད་ལྟར་མིན་པར་ངེས་སོ། །གཉིས་པ་ལ་སེམས་གཙོ་བོ་ཡིན་པའི་ཚུལ་དང༌།
གཞན་དེ་ཙམ་དུ་མི་གཙོ་བའི་ཚུལ་གཉིས། དང་པོ་ནི། གཙོ་བོ་ཡིན་ཚུལ་སེམས་
ཉིད་ཀྱིས་ནི་ཐུན་མིན་གྱི་ལས་ཀྱིས་ནང་སེམས་ཅན་གྱི་འཇིག་རྟེན་སྣ་ཚོགས་
པའི་དངོས་པོ་དང་། ཐུན་མོང་གིས་ལས་བསགས་པས་རླུང་དཀྱིལ་ནས་འོག་
མིན་གྱི་ཁང་བཟང་གི་བར་སྣོད་ཀྱི་འཇིག་རྟེན་མི་འདྲ་བ་ཤིན་ཏུ་སྣ་ཚོགས་འགོད་
པའམ་བསྐྱེད་དེ། ཇི་སྐད་དུ། སེམས་ཅན་ལས་ཀྱི་དབང་གིས་རི། །ནག་པོ་
དུས་སུ་སྐྱེས་ཏེ་དཔེར། །སེམས་དམྱལ་མཐོ་རིས་འཇིག་རྟེན་དུ། །མཚོན་དང་
79

ཀུན་མཁྱེན་མི་ཕམ་རྒྱ་མཚོའི་གསུང༌།
རིན་ཆེན་ཤིང་བཞིན་ནོ། །ཞེས་སོ། །དེ་ལྟར་ན་འགྲོ་བ་མ་ལུས་ལས་སྣ་ཚོགས་
བསགས་པ་ལས་སྐྱེས་པར་འཇིག་རྟེན་མཁྱེན་པས་གསུངས་སོ། །དེས་ན་
སེམས་སྤངས་ནས་ནི་ལས་ཀྱང་ཡོད་པ་མ་ཡིན་ཏེ་ལས་སེམས་ལ་བསྟེན་པས་
སོ༑ ༑གཉིས་པ། གལ་ཏྱེ་མདོ་དེར་ཡང་གཟུགས་ཡོད་པར་འདོད་མོད་ཀྱི་དེ་
ལ་ནི་སེམས་བཞིན་འགྲོ་བའི་བྱེད་པ་པོ་ཉིད་ཡོད་པ་མ་ཡིན་ཏེ། དེས་ན་སེམས་
ལས་གཞན་པའི་བྱེད་པ་པོ་བཟློག་པ་སྟེ་བཀག་གི་གཟུགས་ནི་བཀག་པ་མ་
ཡིན་ནོ། །གསུམ་པ་མཇུག་བསྡུ་བ། འཇིག་རྟེན་པ་ཡི་དེ་ཉིད་དམ་རྣམ་བཞག་
ལ་གནས་པ་ལ་ནི་ཕུང་པོ་འཇིག་རྟེན་གྲགས་པ་ལྟར་གྱིས་ཏེ་ལྔ་ཆར་ཡང་ཡོད་
ལ༑ དེ་ཁོ་ན་ཉིད་ཀྱི་ཡེ་ཤེས་འཆར་བར་འདོད་པ་སྟེ་གྱུར་པ་ན། རྣལ་འབྱོར་
པ༵་མཉམ་པར་བཞག་པ་ལ་དེའི་ངོར་དེ་ལྔ་ཆར་ཡང་འབྱུང་བར་མི་འགྱུར་ཏེ།
དེ་ལྟ་ཡིན་པ་དེའི་ཕྱིར་ན་གཟུགས་མེད་ན་ནི་སེམས་ཀྱང་ཡོད་པར་མ་འཛིན་
ཅིག །འཐད་རིགས་ཀྱིས་གཉིས་ཀ་ཡང་མེད་པས་སོ། །གལ་ཏེ་དེ་ལྟར་དོན་
དམ་པར་མེད་མཉམ་དང་། ཀུན་རྫོབ་ཏུ་ཡོད་མཉམ་ཡིན་པ་ཉིད་ལུང་རིགས་
ཀྱིས་གྲུབ་པས་སེམས་ཡོད་པ་ཉིད་དུ་འཛིན་ནའང་གཟུགས་མེད་པར་མ་འཛིན་
ཅིག་སྟེ་འཇིག་རྟེན་ཙམ་ན་ནི་གཉིས་ཀར་ཡང་ཡོད་པས་སོ། །ལུང་ལས་ཀྱང་
ཕུང་པོ་ལྔ་པོ་དེ་དག་ཤེས་རབ་ཀྱི་ཕར་ཕྱིན་གྱི་ཚུལ་བསྟན་པའི་མདོར་ནི་སངས་
རྒྱས་ཀྱིས་མཚུངས་པར། གཟུགས་ནི་གཟུགས་ཀྱིས་སྟོང་སོགས་རང་བཞིན་
གྱིས་གྲུབ་པ་སྤུངས་ཤིང་སྟེ་བཀག་ལ། མངོན་པའི་ཆོས་ལས་རང་སྤྱིའི་མཚན་
80

འཇུག་འགྲེལ་ཟླ་བའི་ཞལ་ལུང༌།
ཉིད་ཀྱི་སྒོ་ནས་མཚུངས་པར་གསུངས་ལ་བདེན་གཉིས་རིམ་པ་འདི་དག་བཤིག་
ནས་ཏེ་དེ་ལྟར་མིན་པར་བཟུང་ནས་ཀྱང་། ཁྱོད་ཀྱི་རྫས་གཞན་དབང་བཞག་
པ་ནི་རིགས་པས་བཀག་པས་འགྲུབ་པར་མི་འགྱུར་བ་དེ་ཡི་ཕྱིར་སྔར་བཤད་
པ་དེ་ལྟའི་སྟེ་དེ་ལྟ་བུའི་རིམ་པས་ཕྱི་ནང་གི་དངོས་པོ་འདི་ཀུན་གདོད་ནས་དེ་
ཉིད་དོན་དམ་པར་མ་སྐྱེས་ཀྱང་འཇིག་རྟེན་ཐ་སྙད་ཙམ་དུ་སྐྱེས་པའི་བདེན་
གཉིས་ཀྱི་རྣམ་བཞག་རིག་ཅིང་རྟོགས་པར་བྱའོ། །གཉིས་པ་ལང་གཤེགས་
ལས་གསུངས་པའི་དགོངས་པ་བཤད་པ་ལ། ལུང་དེ་འདྲ་བ་དྲང་དོན་དུ་སྟོན་
པ་དང་། དེ་ལྟར་ངེས་པའི་སྒྲུབ་བྱེད་བཀོད་པ་གཉིས། དང་པོ། དེ་ལ་ལང་
གཤེགས་ལས། །ཕྱི་རོལ་སྣང་བ་ཡོད་མེད་དེ། །སེམས་ནི་སྣ་ཚོགས་རྣམས་
སུ་སྣང་། །ལུས་དང་ལོངས་སྤྱོད་གནས་འདྲ་བ། །སེམས་ཙམ་དུ་ནི་ངས་བཤད་
དོ༑ ༑ཞེས་པ་སོགས་མདོ་སྡེ་གང་ལས་ཕྱི་རོལ་སྣང་བ་ནི་ཡོད་པ་མིན་ཡང༌།
སེམས་ནི་ཕྱི་རོལ་སྣང་བ་སྣ་ཚོགས་སུ་སྣང་ངོ་ཞེས་གསུངས་པ་དེའི་དགོངས་
པ་ནི་གང་ཟག་གང་ཞིག་གཟུགས་ལ་ཤིན་ཏུ་ཆགས་པ་གང་ཡིན་པ་དེ་དག་ལ།
གཟུགས་ཀྱི་རྐྱེན་ཅན་གྱི་ཉོན་མོངས་པ་བཟློག་སླད་རེ་ཞིག་དང་པོར་བཟློག་
པ༵་སྟེ་བཀག་པ་ཡིན་ལ་དེ་ཡང་དྲང་དོན་ཉིད་ཡིན་ཏེ་ལུང་དེ་འདྲ་བ་གདུལ་བྱ་
ལ་ལྟོས་པའི་དྲང་དོན་ཡིན་ནོ་ཞེས་གསུངས་པ་གདུལ་བྱ་ལ་ཤེར་ཕྱིན་ཟབ་མོ་
བསྟན་ན་འཇུག་མི་ནུས་པ་ལ་རེ་ཤིག་སེམས་ཡོད་པ་འདྲ་ལ་ཕྱི་རོལ་མེད་པ་
བཀག་པས་གཟུགས་ལ་ཆགས་པ་སྤངས་ནུས་པའི་སླད་དུའོ། །གཉིས་པ་ལ།
81

ཀུན་མཁྱེན་མི་ཕམ་རྒྱ་མཚོའི་གསུང་།
དྲང་དོན་དུ་ལུང་རིགས་ཀྱིས་འགྲུབ་པ་དང་། དེ་ལྟར་གསུངས་པའི་དགོངས་
པ་བཤད་པ། ཚུལ་དེ་ལྟ་བུའི་སྒོ་ནས་མདོ་གཞན་གྱི་དྲང་ངེས་ཀྱང་རྟོགས་པར་
གདམས་པ་གསུམ། དང་པོ། དེ་དྲང་དོན་ཡིན་པར་གང་ལས་ན་ལུང་འདི་ལྟ་
བུ་ནི་སྟོན་པས་དྲང་དོན་ཉིད་དུ་གསུངས་ཤིང་། འདི་ནི་དྲང་དོན་ཉིད་དུ་རིགས་
པས་འཐད་དེ། དེ་དྲང་དོན་ཡིན་པར་ཡང་ལུང་གིས་འགྲུབ་པའི་ལུང་ནི། ལང་
ཀར་གཤེགས་པ་ལས༑ ༑ཇི་ལྟར་ནད་པ་ནད་པ་ལ། །སྨན་པས་སྨན་རྣམས་
གཏོང་བ་ལྟར། །སངས་རྒྱས་དེ་བཞིན་སེམས་ཅན་ལ། །སེམས་ཙམ་དུ་ཡང་
རབ་ཏུ་གསུངས། །ཞེས་ནད་པ་སོ་སོ་ལ་སྨན་གང་སྟེར་བ་ནི་སྨན་པའི་རང་
དབང་གིས་མིན་ཏེ་ནད་པའི་ནད་ཚུལ་དང་བསྟན་དགོས་པ་བཞིན། སེམས་
ཙམ་དུ་གསུངས་པ་ཡང་སྟོན་པས་རང་དབང་གི་ཡེ་ཤེས་ཀྱི་གཟིགས་པ་འགོད་
པ་མིན་ཡང་། གདུལ་བྱའི་བསམ་པའི་དབང་གིས་ཡིན་པར་གསུངས་པ་དེས་
ཤེས་ནུས་སོ། །རྣམ་པ་དེ་ལྟའི་མདོ་སྡེ་དགོངས་པ་ངེས་འགྲེལ་ལས་ངོ་བོ་ཉིད་
གསུམ་ལས་གཞན་དབང་ཡོད་པར་གསུངས་པ་སོགས་མདོ་སྡེ་གཞན་ཡང་ནི་
དྲང་དོན་ཉིད་དུ་ལུང་འདིས་གསལ་བར་བྱེད་དོ། །གཉིས་པ། དང་པོར་ཤེས་
བྱ་ཕྱི་རོལ་མེད་པར་བསྟན་ནས་དེའི་འོག་ཏུ་ཤེས་པ་རང་བཞིན་གྱིས་གྲུབ་པ་
བསལ་བ་ནི་བདེ་བླག་རྙེད་ཅེས་སངས་རྒྱས་རྣམས་ཀྱིས་གསུངས་ཏེ་ཡུལ་ཡུལ་
ཅན་ལྟོས་གྲུབ་ཡིན་པས་སོ། །དེ་བས་ན་ཤེས་བྱ་མེད་པར་མཐོང་ན་ཤེས་པ་
དེ་ཡང་རིགས་པས་བཀག་པ་འགྲུབ་པས་ཤེས་བྱ་མེད་པར་རྟོགས་ན་ཤེས་པ་
8 2

འཇུག་འགྲེལ་ཟླ་བའི་ཞལ་ལུང༌།
རེས་འགའ་རང་ཁོ་ནས་རྟོགས། རེས་འགའ་གཞན་གྱིས་ཅུང་ཟད་བསྟན་པས་
རྟོགས་སོ། །དེས་ན་བདག་མེད་པ་ལ་འཇུག་པའི་ཐབས་ཁྱད་པར་ཅན་ཡིན་
པས་དང་པོར་ཤེས་བྱ་དགག་པར་མཛད་པ་ཡིན་ནོ། །གསུམ་པ་ནི། དེ་ལྟར་
སངས་རྒྱས་ཀྱི་གསུང་བའི་ལུང་ལའང་དྲང་ངེས་གཉིས་ཡོད་པ་དག་གི་ལོ་རྒྱུས་
ཀྱི་རྣམ་བཞག་ཤེས་པར་བྱས་ཏེ་མདོ་གང་དག་དེ་ཁོ་ན་ཉིད་ཀྱི་དོན་མ་ཡིན་པ་
བཤད་དོན་ནམ་བརྗོད་བྱ་ཅན་རྣམས་གདུལ་བྱ་ཁ་དྲང་བའི་དོན་དུ་གསུངས་
པའང་དྲང་དོན་ཡིན་པར་རྟོགས་ནས་དེའི་གདུལ་བྱ་དག་དྲང་བར་བྱ་ཞིང་སྟོང་
ཉིད༵་བརྗོད་བྱར་བྱས་པའི་དོན་ཅན་གྱི་མདོ་ཉིད་ངེས་དོན་ཡིན་པར་ཤེས་པར་
གྱིས་ཤིག གསུམ་པ་གཉིས་ཀ་ལས་སྐྱེ་བ་དགག་པ་ལ། གོང་གི་རིགས་པ་
རྣམས་ཀྱིས་ཁེགས་པར་སྟོན་པ་དང་། གོང་མ་གཉིས་ལས་ཀྱང་མི་འཐད་པར་
སྟོན་པ་གཉིས། དང་པོ་ནི། དེ་ལ་གཅེར་པུ་བ་རྣམས་ནི་འཇིམ་བའི་གོང་བུ་
དང་། དབྱུ་གུ་དང་འཁོར་ལོ་དང་། ཆུ་དང་རྫ་མཁན་ལ་སོགས་པ་དག་ལས་
བུམ་པ་འབྱུང་བ་ན། རྫ་བུམ་འཇིམ་པའི་བདག་ཉིད་དུ་ཡོད་པ་ཁོ་ན་སྐྱེ་བའི་
ཕྱིར་བདག་ལས་སྐྱེ་ལ། རྫ་མཁན་གྱི་བྱ་བ་སོགས་གཞན་དུ་གྱུར་པ་དག་རྫ་
བུམ་གྱི་སྐེད་བྱེད་ཡིན་པས་གཞན་ལས་ཀྱང་སྐྱེ་བས་ན། གཉིས་ཀ་ལས་སྐྱེའོ་
ཕྱི་རོལ་དེ་བཞིན་དུ་ནང་གི་རྣམས་ལ་ཡང་བདག་གཞན་གཉིས་ལས་སྐྱེའོ། །
དེ་ལ་སྲོག་སྟེ་གང་ཟག་དང་བདག་དང་། དབང་སོགས་སྲོག་མིན་པ་དང༌།
མངོན་མཐོ་ངེས་ལེགས་འགྲུབ་པའི་ཆོས་དང་། དེ་བཟློག་ཆོས་མིན་པ་དང་།
8 3

ཀུན་མཁྱེན་མི་ཕམ་རྒྱ་མཚོའི་ག
ཉོན་མོངས་པའི་ཟག་པ་དང་། འཆལ་ཁྲིམས་འགོག་པའི་སྡོམ་པ་དང་། བདེ་
བ་དང་། སྡུག་བསྔལ་དང་། ཤེས་པ་ལས་སྐྱེས་ཤིང་ཤེས་པའི་རྒྱུར་གྱུར་པ་
འདུ་བྱ་བའི་ཤུགས་ཏེ་ཚིག་གི་དོན་དགུའི་རྣམ་བཞག་བྱས་ནས་བྱམས་པ་ཚེ་
རབས་གཞན་དུ་ཡང་སྲོག་གི་བདག་ཉིད་དུ་ཡོད་པ་ཁོ་ནས་ད་ལྟར་གྱི་སྐྱེ་བ་
འདི་ལེན་པའི་ཕྱིར་བདག་ལས་སྐྱེས་ཏེ། བྱམས་པ་དང་སྲོག་གཉིས་གཞན་
མིན་པའི་ཕྱིར་རོ། །ཡང་བྱམས་པ་རང་གི་ཕ་མ། ཆོས་དང་ཆོས་མ་ཡིན་པ
དང་། ཟག་པ་སོགས་གཞན་དུ་གྱུར་པ་ལས་སྐྱེ་བས་གཞན་ལས་ཀྱང་སྐྱེ་བའོ། །
དེའི་ཕྱིར་བདག་གཞན་རེ་རེ་ལས་བཤད་པའི་ཉེས་པ་མེད་དོ་ཟེར་རོ། །དེ་
ལྟར་གཅེར་བུ་པ་དག་བདག་གཞན་གཉིས་ལས་སྐྱེ་བ་སྨྲ་བའང་རིགས་པའི་
ངོ་བོ་ཅན་མ་ཡིན་ཏེ་གང་གི་ཕྱིར་ན། གོང་དུ་བདག་གཞན་གྱི་སྐྱེ་བ་གཉིས་
ཀ་ལ་བཤད་ཟིན་གྱི་ཉེས་པ་དེ་དག་གཅིག་ཆར་ཡང་ཐོག་ཏུ་འབབ་པ་ཡིན་
པའི་ཕྱིར་རོ། །གཉིས་པ། གཉིས་ཀ་ལས་སྐྱེ་བ་འདི་ནི་འཇིག་རྟེན་ལས་ཀྱང་
འགྲུབ་པ་མིན་ལ་དེ་ཁོ་ན་ཉིད་དུ་ཡང་འདོད་པ་མིན་ཏེ་མ་གྲུབ་པར་མ་ཟད་གང་
ཕྱིར་རེ་རེ་ལས་ནི་སྐྱེ་བར་འགྲུབ་པ་ཡོད་པ་མ་ཡིན་པས་སོ། །དཔེར་ན། ཏིལ་
གཅིག་འབྲུ་མར་འབྱིན་ནུས་ན་མང་པོས་ཀྱང་འབྱིན་ལ། བྱེ་མ་རེ་རེ་ལ་ནུས་
པ་མེད་པས་མང་པོས་མི་ནུས་པ་བཞིན་ནོ། །བཞི་པ་རྒྱུ་མེད་དགག་པ་ལ་ཕྱོགས་
སྔ་བརྗོད་པ་དང་། དེ་དགག་པ་གཉིས། དང་པོ། རྒྱང་འཕེན་པ་རྒྱུ་མེད་ངོ་བོས
བྱུང་བར་སྨྲ་བ་ལྟར་ན་འབྲས་བུ་རྣམས་རྒྱུ་ལ་མི་ལྟོས་པས་རྒྱུ་རྒྱུ་མིན་དང་དུས་
8 4

འཇུག་འགྲེལ་ཟླ་བའི་ཞལ་ལུང་།
དང་དུས་མིན་མེད་པར་རྟག་ཏུ་ཀུན་ལས་སྐྱེ་བར་ཐལ་ཏེ། ལྟོས་མེད་དུ་སྐྱེ་ནུས་
པས་སོ། །ཞེས་པ་ལ། ཕྱོགས་སྔ་ནི་གལ་ཏེ་རྒྱང་འཕེན་པ་རྒྱུ་མེད་ཁོ་ནར་སྐྱེ་
བར་ལྟ་ཞིག་འགྱུར་ན་སྟེ་རྒྱུ་མེད་ངོ་བོས་བྱུང་བར་སྨྲ་ན་ནི། ཞེས་སོ། །གཉིས་
པ་ལ། རྒྱུ་མེད་སྤྱིར་དགག་པ་དང༌། འཇིག་རྟེན་ཕ་རོལ་མེད་པ་བྱེ་བྲག་ཏུ་
དགག་པ་གཉིས། དང་པོ་ལ། འབྲས་བུ་འདི་རྣམས་ཡོད་ན་རྟག་ཏུ་ཡོད་པ་
སོགས་ཀྱིས་དགག་པ་དང་། རྒྱུ་མེད་ན་རྟག་ཏུ་མེད་པ་སོགས་ཀྱིས་དགག་པ
གཉིས། དང་པོ་ལ། རྟག་ཏུ་ཡོད་པ་དང༌། ཐམས་ཅད་ལས་འབྱུང་བའི་སྐྱོན་
གཉིས། དང་པོ། དེ་ཚེ་དངོས་པོ་མཐའ་དག་དུས་རྟག་ཏུ་ཡོད་པར་ཐལ་ཏེ་
དུས་ལ་མི་ལྟོས་ཤིང་རྒྱུ་མེད་པས་སོ། །
གཉིས་པ། རྒྱུ་མིན་པ་ཐམས་ཅད་ལས་ཀྱང་ཐམས་ཅད་སྐྱེ་བར་འགྱུར་ཞིང་
སྟེ་ལྟོས་པ་མེད་པས་སོ། །གཉིས་པ་ལ་འབྲས་བུའི་ཆེད་དུ་རྒྱུ་མི་སོག་པར་ཐལ་
བས་དགག་པ་དང་། འཇིག་རྟེན་གྱི་དངོས་པོ་ཐམས་ཅད་ནམ་མཁའི་མེ་ཏོག་
ལྟར་རྟག་ཏུ་མེད་པས་དགག་པ་གཉིས། དང་པོ། མཐོང་བ་དང་འགལ་ཏེ།
རྒྱུ་ལ་ལྟོས་པ་མེད་ན་འབྲས་བུ་འབྱུང་བའི་ཆེད་དུ་འཇིག་རྟེན་འདི་ཡིས་དེའི་
རྒྱུ་ས་བོན་ལ་སོགས་ནི་དཀའ་བ་བརྒྱ་ཕྲག་དག་གི་སྒོ་ནས་སྡད་པའམ་སོག་
པར་བྱེད་པར་ཡང་མི་འགྱུར་ཏེ་རྒྱུ་དེས་འབྲས་བུ་མི་བསྐྱེད་པར་འབྲས་བུ་རྒྱུ་
མེད་ཅན་ཡིན་པས་སོ། །གཉིས་པ། གལ་ཏེ་རྣམ་པ་གཅིག་ཏུ་ན་འགྲོ་བ་རྒྱུ
ཡིས་སྟོང་པར་གྱུར་ན་ནི་རྒྱུ་མེད་པས་དེའི་འབྲས་བུ་འཇིག་རྟེན་ཀྱང་ཡོད་མི་
8 5

ཀུན་མཁྱེན་མི་ཕམ་རྒྱ་མཚོའི་གསུང༌།
རིགས་པས་ནམ་མཁའ་ཡི་ཨུཏྤ་ལ་ཡི་དྲི་དང་མདོག་འདི་ལྟ་བུ་ཞེས་གཟུང་བར་
མི་ནུས་པ་ཇི་བཞིན་ཆོས་ཀུན་ཀྱང་གཟུང་དུ་མེད་པ་ཉིད་ན། དེ་ལྟ་མིན་པར་
ཤིན་ཏུ་ཆེས་བཀྲུའི་འཇིག་རྟེན་འདི་མངོན་སུམ་དུ་དབང་པོས་འཛིན་པའང་
ཡིན་པ༵་དེ་ཡི་ཕྱིར་རང་གི་བློ་སྔོན་པོའི་རྣམ་པ་ཅན་སྔོན་པོ་ལས་སྐྱེ་བ་བཞིན་
དུ་འཇིག་རྟེན་འདི་ཡང་རྒྱུ་ལས་བྱུང་བ་ཡིན་པ་ཤེས་པར་གྱིས་ཤིག །གཉིས་
པ་འཇིག་རྟེན་ཕ་རོལ་མེད་པ་དགག་པ་ལ། རྒྱང་འཕེན་པའི་བློ་འཇིག་རྟེན་
ཕ་རོལ་མེད་པར་རྟོག་པ་ལ་ཚད་མ་མིན་པར་སྟོན་པ། ཕྱིན་ཅི་ལོག་གི་བྲོ་ཡིན་
པར་སྟོན་པ་གཉིས། དང་པོ་ནི། དེ་ལ་རྒྱང་འཕེན་པ་ནི། དེ་ཉིད་བཞི་སྟེ་ས་
ཆུ་མེ་རླུང་བཞིའོ། །དེ་བཞིན་ནི་འགྲོ་བ་མཐའ་དག་གི་རྒྱུར་གྱུར་པ་ཡིན་ཏེ།
དེ་རྣམས་ཡོངས་སུ་སྨིན་པའི་ཁྱད་པར་ལས་པདྨ་དང་བལ་པོའི་སེའུ་སོགས་
དང་རྨ་བྱ་དང་བྱ་གག་ལ་སོགས་པ་སྣ་ཚོགས་པ་དག་གི་རྣམ་པ་དང་། དེར་མ་
ཟད་དངོས་པོའི་དེ་ཉིད་དཔྱོད་པའི་བློ་ཡང་དེ་ཁོ་ན་ལས་སྐྱེས་ཏེ། ཇི་ལྟར་ཆང་
ལ་འབྱུང་བའི་བྱེ་བྲག་ཕྲད་པ་ཡོངས་སུ་འགྱུར་བའི་ཁྱད་པར་ལས་སྲོག་ཆགས་
རྣམས་མྱོས་པ་རྒྱལ་གྱི་རྒྱུ་མྱོས་འགྱུར་གྱི་ནུས་པ་སྐྱེས་པ་བཞིན་དུ། ནུར་ནུར་
པོ་སོགས་འབྱུང་བ་ཆེན་པོ་ཁྱད་པར་ཅན་ཡོངས་སུ་སྨིན་པ་ལས་བློ་སྐྱེ་སྟེ་ཡུལ་
ཡོངས་སུ་གཅོད་པའི་ཕྱིར་རོ། །དེའི་ཕྱིར་ཕྱི་ནང་ཀུན་འཇིག་རྟེན་འདིའི་རྒྱུ་ལས་
འབྱུང་བ་ཁོ་ན་ཡིན་གྱི་ཚེ་སྔ་ཕྱིའི་འཇིག་རྟེན་ཕ་རོལ་ནི་མེད་ལ་འདིར་མཐོང་
བ་ཙམ་ཞིག་ཡོད་དོ་ཟེར། །ཅི་ཙམ་དབང་པོའི་སྤྱོད་ཡུལ་བ། །སྐྱེས་བུའང་དེ་
86

འཇུག་འགྲེལ་ཟླ་བའི་ཞལ་ལུང༌།
ཙམ་ཁོ་ནར་ཟད། །བཟང་མོ་མང་ཐོས་གང་སྨྲས་པ། །དེ་ནི་སྤྱང་ཀིའི་རྗེས་
དང་འདྲ། །ཞེས་མངོན་སུམ་ཚད་མ་གཅིག་པུ་ལས། རྗེས་དཔག་ཁས་མི་ལེན་
ནོ༑ ༑དེ་ལྟར་འཇིག་རྟེན་ཕ་རོལ་མེད་པ་འདི་རྒྱང་འཕེན་ཁྱོད་ཀྱིས་ཅི་དབང་
པོའི་མངོན་སུམ་མ་ཡིན་པས་སོ་སྙམ་ན། འཇིག་རྟེན་ཕ་རོལ་མངོན་སུམ་མིན་
པ་ཉིད་མངོན་སུམ་མམ་དེ་མིན་པ་ཞིག་ཡིན་གྲང༌། མངོན་སུམ་མོ་ཞེ་ན། མེད་
པ་མངོན་སུམ་དུ་འགྱུར་ན་དངོས་མེད་ཀྱང་མངོན་སུམ་དུ་འགྱུར་ལ་དེའི་ཕྱིར་
དངོས་མེད་དངོས་པོར་འགྱུར་ཏེ་དངོས་མེད་མངོན་སུམ་ཡིན་པའི་ཕྱིར། དེ་
ལྟར་ན་དངོས་མེད་འགལ་ཟླ་མེད་པས་དངོས་པོ་ཡང་མེད་པར་འགྱུར་རོ། །
དངོས་པོ་དང་དངོས་མེད་མེད་ན་འབྱུང་བ་ཡོད་པ་དང་འཇིག་རྟེན་ཕ་རོལ་མེད་
པའང་ཉམས་སོ། །མངོན་སུམ་མིན་ན་ནི་དེས་མ་བཟུང་བས་ཕ་རོལ་མེད་པར་
ཅི་ལ་དཔོག དེས་ན་འགྲོ་བའི་རྒྱུ་འབྱུང་བ་ས་སོགས་བཞི་པོ་དེ་དག་གི་བདག་
ཉིད་ནི་རྒྱུ་མཚན་གཞུང་ལས་བཤད་པ་གང་ཞིག་གིས་ནི་རྒྱང་འཕེན་ཁྱོད་ཀྱི་
བློའི་ཡུལ་དུ་འགྱུར་བ་སེམས་ཀྱི་ཉེར་ལེན་བྱེད་ནུས་ཀྱི་ངོ་བོའམ་ས་སོགས་དེ་
དག་དེ་ཡི་བདག་ཉིད་ཅན་དུ་ཡོད་པ་ནི་མ་ཡིན་ན། ཤིན་ཏུ་རགས་པ་མཐོང་
བའི་དངོས་པོ་གང་ལ་ཡིད་ཀྱི་མུན་པ༵་འཐུག་པོ་འཇིག་རྟེན་འདི་ཉིད་དུ་ཡོད་
པ་དེས་ནི་ཇི་ལྟར་ཤིན་ཏུ་ཕྲ་བ་ལྷ་ཡི་མིག་གི་སྤྱོད་ཡུལ་དུ་གྱུར་པའི་འཇིག་རྟེན་
ཕ་རོལ་ཡང་དག་པར་རྟོགས་པར་འགྱུར་ཏེ་རྟོགས་མི་སྲིད་ལ། སྐྲ་ཤད་དང་
ཟླ་གཉིས་སོགས་མཐོང་བའི་རབ་རིབ་ཅན་མིག་མི་དག་པ་དེས་གཟུགས་གཞན་
87

ཀུན་མཁྱེན་མི་ཕམ་རྒྱ་མཚོའི་གསུང༌།
མཐོང་བའང་ཡིད་ཆེས་སུ་མི་རུང་བ་ལྟར་རོ། །གཉིས་པ་ལ། རྒྱང་འཕེན་པའི་
བློ་དེ་འདྲ་བ་དངོས་པོའི་གནས་ཚུལ་ལ་ཕྱིན་ཅི་ལོག་ཏུ་ཞུགས་པའི་བློ་ཡིན་པར་
སྒྲུབ་པ་དང་། དེའི་དཔེ་ལ་རྩོད་པ་སྤོང་བ་གཉིས། དང་པོ། འཇིག་རྟེན་འདིར་
འབྱུང་བ་བཞི་པོ་ཙམ་དུ་ཡོད་ཀྱི་དེ་ལས་གཞན་འདི་ནས་ཕ་རོལ་དང་ཕ་རོལ
ནས་འདིར་འོང་བའི་རྒྱུ་ནི་མེད་ཅེས་འཇིག་རྟེན་ཕ་རོལ་འགོག་པར་བྱེད་པའི་
དུས་སུ་རྒྱང་འཕེན་པ་བདག་ཉིད་ནི་ཤེས་བྱའི་རང་བཞིན་ཕྱིན་ཅི་ལོག་ཏུ་ལྟ་
བར་རྟོགས་བྱ་སྟེ།སྐུར་འདེབས་དེ་ཡི་ལྟ་བའི་རྣམ་པའི་རྟེན་དུའམ་རྒྱུ་དང་འདྲ་
བའམ་མཚུངས་པའི་ལུས་དང་ལྡན་པ་ཉིད་ཀྱི་ཕྱིར། གང་གི་ཚེ་ས་སོགས་འབྱུང་
བའི་བདག་ཉིད་བདེན་མེད་ལ་བདེན་པར་ཡོད་པ་ཉིད་དུ་ཁས་ལེན་པ་དེ་ཚེ་
ལྟ་བའི་རྣམ་པའི་རྟེན་མཚུངས་ལུས་དང་ལྡན་པ་ཉིད་དང༌། ཤེས་བྱའི་རང་
བཞིན་ཕྱིན་ཅི་ལོག་ཏུ་ལྟ་བ་ཡོད་པ་བཞིན་ཞེས་ཤེས་བྱ་རང་གི་གནས་ལུགས་
དང་འགལ་པའི་བློ་ཡོད་པ་ལ་བྱའོ། །དེ་ལ་འཇིག་རྟེན་ཕ་རོལ་ནི་ཡོད་པ་ཡིན་
ལ༑ འདིས་མེད་པར་མཐོང་བ་སྟེ་དེ་ལ་ཅིའི་ཕྱིར་ཕྱིན་ཅི་ལོག་ཏུ་ལྟ་ཞེ་ན། སྐུར་
འདེབས་དེ་ཡི་ལྟ་བའི་རྣམ་པ་སྟེ་དེ་ཡང་རྟེན་དུ་མཚུངས་པའི་ལུས་དང་ལྡན་པ་
ཡིན་པའི་ཕྱིར་ཏེ། འཇིག་རྟེན་མེད་པར་འཛིན་པའི་ལྟ་བའི་འབྱུང་ཁུངས་ཀྱི་
རྟེན་ནམ་གཞིར་གྱུར་པའི་ལུས་དང་གང་ཟག་དེ་ལྡན་པའི་ཕྱིར་ཏེ། ནམ་ཞིག་
འཇིག་རྟེན་ཕ་རོལ་ཡོད་པའམ། ཐེ་ཚོམ་གྱིས་རྟེན་ཉིད་དུ་མ་གྱུར་པ་དེ་སྲིད་
དུ་འཇིག་རྟེན་ཕ་རོལ་སྐུར་འདེབས་ཀྱི་རྟེན་དུ་མཚུངས་པ་ཉིད་དུ་གྱུར་པས་སོ།།
8 8

འཇུག་འགྲེལ་ཟླ་བའི་ཞལ་ལུང༌།
དེ་ལྟར་ན་རྒྱང་འཕེན་པ་ལ། འབྱུང་བའི་བདག་ཉིད་ཡོད་པ་ཉིད་དུ་རྟོགས་པ་
ན་ཡང༌། དེ་ཡི་ལྟ་བའི་རྣམ་པའི་རྟེན་མཚུངས་ལུས་དང་ལྡན་པ་ཡིན་ཏེ། དེའི་
སྐབས་ནི་གཉིས་ཏེ། གཅིག་ནི་འབྱུང་བའི་རང་བཞིན་ཁོང་དུ་ཆུད་པའི་སྐབས་
དང་། གཞན་ནི་འཇིག་རྟེན་གཞན་ལ་སྐུར་པ་འདེབས་པའི་སྐབས་སོ། །དེ་
ལ་གཅིག་ནི་ཕྱོགས་སུ་བྱས་པ་ཉིད་ཀྱིས་ན། གཞན་དཔེ་ཉིད་དུ་བསྟན་པའི་
ཕྱིར་གང་ཚེ་འབྱུང་བའི་བདག་ཉིད་ཡོད་ཉིད་ཁས་ལེན་དེ་ཚེ་བཞིན། ཞེས་པའོ།།
དེ་ལ་ཅི་སྟེ་འབྱུང་བའི་བདག་ཉིད་ཡོད་པ་ཉིད་རྟོག་པ་ཕྱིན་ཅི་མ་ལོག་པ་ཡིན་
པས་དཔེ་མ་གྲུབ་བོ་སྙམ་ན། གྲུབ་སྟེ། འབྱུང་བ་མ་སྐྱེས་པའི་ཕྱིར་རོ། །དེ་
བཞིན་དུ་ཐམས་ཅད་མཁྱེན་པ་ལ་སྐུར་པ་འདེབས་པ་དང་། དངོས་ཡོད་ཉིད་
དུ་སྨྲ་བ་དང་། དངོས་མེད་ཉིད་དུ་སྨྲ་བ་དང་། དབང་ཕྱུག་དང་། དུས་དང་།
རྡུལ་དང་། ངོ་བོ་དང་། རང་བཞིན་སྨྲ་བ་རྣམས་དང་། དེ་ལས་གཞན་རྣམས་
ལའང༌། རང་རང་གི་ཅི་ལྟ་བ་ཡིན་པར་སྨྲ་བ་ན། ཕྱིན་ཅི་ལོག་ཉིད་སྦྱར་བར་
བྱའོ།།འདི་ལྟར་རྫོགས་པའི་སངས་རྒྱས་འགོག་པར་བྱེད་པའི་དུས་སུ་བདག་
ཉིད་ནི། ཤེས་བྱའི་རང་བཞིན་ཕྱིན་ཅི་ལོག་ཏུ་ལྟ་བར་རྟོགས་བྱ་སྟེ། དེ་ཡི་ལྟ་
བའི་སོགས་གོང་ལྟར་སྦྱར་ཏེ་ཡོད་མེད་ཉིད་དུ་ལྟ་བ་སོགས་ཐམས་ཅད་དགག་
པར་འདོད་པའི་ཕྱིར་རོ། །ཁྱོད་ལའང་ཐལ་བར་མཚུངས་སོ་ཞེ་ན། ཁོ་བོ་ཅག་
ཕྱིན་ཅི་ལོག་པར་སྒྲུབ་པའི་དཔེ་མེད་པའི་ཕྱིར། ཞེའོ། །ཇི་ལྟར་ན། འཇིག་
རྟེན་གཞན་ཉིད་ཡོད་པ་རྟོགས་པའི་དུས་སུ་བདག་ཉིད་ནི། །ཤེས་བྱའི་རང་
89

ཀུན་མཁྱེན་མི་ཕམ་རྒྱ་མཚོའི་གསུང༌།
བཞིན་དམ་པའི་དོན་ནི་ལྟ་བར་རྟོགས་བྱ་སྟེ། །བདག་གི་ལྟ་བའི་རྣམ་པའི་རྟེན་
མཚུངས་ལུས་དང་ལྡན་ཉིད་ཕྱིར། །གང་གི་ཚེ་ནི་བདག་མེད་རྟོགས་པར་ཁས་
ལེན་དེ་ཚེ་བཞིན། །ཞེས་བརྗོད་པར་ཡང་ནུས་སོ། །དེ་བཞིན་དུ། འདི་ན་
ཐམས་ཅད་མཁྱེན་པ་ཡོད་ཅེས་རྟོགས་པའི་དུས་སུ་བདག ཤེས་བྱའི་རང་
བཞིན་དམ་པའི་དོན་ནི་ལྟ་བར་རྟོགས་བྱ་སྟེ། ཞེས་རྟགས་དང་དཔེ་ནི་འདྲའོ། །
དེ་བཞིན་དུ་དངོས་པོ་ཐམས་ཅད་ལ་སྦྱར་རོ། །འདིར་རང་ནི། འཇིག་རྟེན་ཕ་
རོལ་འགོག་པའི་དུས་སུ་རྒྱང་འཕེན་པ་ནི། ཤེས་བྱའི་རང་བཞིན་འཇིག་རྟེན་
ཕ་རོལ་ཡོད་པ་ལ་མེད་པར་བཟུང་བའི་ཕྱིན་ཅི་ལོག་བློ་ཡིན་ཏེ། སྐུར་འདེབས
ཀྱི་ལྟ་བ་དེ་ཡི་རྣམ་པའི་རྟེན་མཚུངས་པའི་ལུས་ནི་རྒྱུད་ན་ད་ལྟའི་འཇིག་རྟེན་
བདེན་པར་བཟུང་བཞིན་པ་དེ་ཡིན་ཏེ། དེ་ལ་དམིགས་ནས་འདི་ཕ་རོལ་དུ་
རྒྱུན་ཆད་ཅེས་དམིགས་པས། དཔེར་ན་འབྱུང་བ་ཡོད་པར་ཁས་ལེན་པ་དེ་ཚེ་
བཞིན་ནོ་ཞེས་ད་ལྟའི་འབྱུང་བ་ཡོད་པ་དང་ཕ་རོལ་མེད་པར་དམིགས་པས་
སོ༑ ༑རང་གིས་ཡོད་ཟེར་བ་དེ་དང་མི་འདྲ་སྟེ། ཇི་ལྟར་འབྱུང་བ་མེད་པ་ལ་
ཡོད་པར་ཁས་ལེན་པ་ཕྱིན་ཅི་ལོག་གི་བློ་ཡིན་པ་ལྟར། འཇིག་རྟེན་ཕ་རོལ་
འགོག་པའི་དུས་སུའང་། རྒྱང་འཕེན་པ་ཆོས་ཅན། ཤེས་བྱའི་རང་བཞིན་ཕྱིན་
ཅི་ལོག་ཏུ་ལྟ་བ་ཡིན་པར་ཐལ། སྐུར་འདེབས་དེ་ཡི་ལྟ་བའི་རྣམ་པའི་རྟེན་
མཚུངས་ལུས་ལྡན་ཉིད་ཀྱི་ཕྱིར། བདག་མེད་པ་ལ་མེད་པར་འཛིན་པ་དོན
དམ་པ་ཡིན་པ་ལྟར། འཇིག་རྟེན་ཕ་རོལ་ཡོད་པར་འདོད་པའི་སངས་རྒྱས་པ་
90

འཇུག་འགྲེལ་ཟླ་བའི་ཞལ་ལུང༌།
ཆོས་ཅན། ཕྱིན་ཅི་མ་ལོག་པའི་བློ་ཡིན་པར་ཐལ། བདག་གི་ལྟ་བའི་རྣམ་པའི་
རྟེན་མཚུངས་ལུས་ལྡན་ཉིད་ཀྱི་ཕྱིར། ཞེས་སོ། །གཞན་ཡང༌། ཤེས་བྱ་སྤྱི་ལ་
ལོག་པར་ལྟ་བ་ཡིན་པར་དང༌། ཡང་དག་ལྟ་བ་མིན་པར་ཐལ། བདག་ལྟ
དང་། ཆད་ལྟའི་རྟེན་དུ་གྱུར་པའི་སེམས་དང་ལྡན་པའི་ཕྱིར། དངོས་པོ་ཡོད་
ཅེས་སྨྲ་བའི་དུས་སུ་དབང་ཕྱུག་པ། ཤེས་བྱའི་རང་བཞིན་སོགས་རིགས་
འགྲེའོ། །གཉིས་པ། འབྱུང་བ་དེ་དྭག་ཇི་ལྟར་རང་བཞིན་གྱིས་ཡོད་པ་མིན་
པ་དེ་ལྟར་བཤད་ཟིན་ཏེ། གང་གི་ཕྱིར་ན་སྔར་གོང་དུ་བཤད་པ་བཞིན་རང་
དང་གཞན་ལས་སྐྱེ་བ་དྭང་གཉིས་ཀ་ལས་སྐྱེ་བ་དང་རྒྱུ་མེད་དུ་སྐྱེ་བའི་སྐབས་
སུ་འབྱུང་བ་ཡང་དེ་དང་ཐུན་མོང་དུ་ནི་བཀག་ཟིན་དེ་ཡི་ཕྱིར་སྔར་སྤྱིའི་ཚུལ་
གྱིས་བཀག་པའམ་མ༵་བཤད་པའི་འབྱུང་བ་འདི་དག་ལྟ་ཞིག་བདེན་པར་ཡོད་
པ༵་མ་ཡིན་ནོ། །གསུམ་པ་དེ་ལྟར་གྲུབ་པའི་དོན་གྱི་མཇུག་བསྡུ་བ་ནི། གང་
གི་ཕྱིར་ན་དངོས་པོ་རྣམས་ལ་རང་བཞིན་ཡོད་ན་མཐའ་བཞི་གང་རུང་གི་སྐྱེ་
བས་ཁྱབ་ཀྱང་དེ་མེད་པས་དངོས་པོ་རྣམས་རང་བཞིན་གྱི་བདག་དང་གཞན་
དྭང་གཉིས་ཀཱ་ལས་སྐྱེ་བ་མེད་པ་དང༌། རྒྱུ་ལ་མ་ལྟོས་པར་སྐྱེ་བའང་ཡོད་པ་
མིན་པས་ཏེ་མིན་པའི་ཕྱིར་ན། དངོས་པོ་རྣམས་རང་བཞིན་གྱིས་གྲུབ་པ་དང་
བྲལ་བ་ཡིན་ནོ། །གཉིས་པ་དེ་ལྟར་བཀག་པ་ལ་རྩོད་པ་སྤོང་བ་ལ། རང་བཞིན་
དེ་ལྟར་ཡིན་ན་ཐམས་ཅད་ཀྱི་མཐོང་བར་ཐལ་བའི་རྩོད་སྤོང་དང་། སྣང་གཞི་
མེད་ན་ཐ་སྙད་དུ་ཡང་མི་སྣང་བར་ཐལ་བའི་རྩོད་སྤང་གཉིས། དང་པོ་ལ།
9 1

ཀུན་མཁྱེན་མི་ཕམ་རྒྱ་མཚོའི་གསུང༌།
རང་བཞིན་མི་སྣང་བའི་རྒྱུ་བསྟན་པ་དང་། རྒྱུ་ཡང་རང་བཞིན་མེད་པར་བསྟན་
པ་གཉིས། དང་པོ་ལ། རྒྱུ་གང་གིས་རང་བཞིན་མི་མཐོང་ཚུལ་དང་། དེ་
དཔེས་སྒྲུབ་པ་གཉིས། དང་པོ། འོ་ན་ཆོས་རྣམས་ཀྱི་ངོ་བོ་རང་བཞིན་མེད་པ་
དེ་ཡིན་ན་རང་བཞིན་དེ་ཅིའི་ཕྱིར་མི་སྣང་བར་སྔོ་སོགས་མངོན་སུམ་དུ་ཅི་ལ་
སྣང་སྟེ་མ་སྐྱེས་པས་སོ་ཟེར་ན།སྔོ་སོགས་དེ་རང་བཞིན་མིན་ཀྱང་རྨོངས་པས་
བསླད་པས་དེར་དམིགས་ཀྱི་མ་རིག་པ་དང་བྲལ་བ་རྣམས་ཀྱིས་མ་དམིགས།
གང་གིས་ནམ་མཁའི་རང་བཞིན་སྒྲིབ་པའི་ཆར་སྤྲིན་ནག་པོའི་ཚོགས་དང་
མཚུངས་པའི་གཏི་མུག་སྟུག་པོ་སྟེ་ཤིན་ཏུ་འཐུག་པོ་ཞིག་འཇིག་རྟེན་ལ་ཡོད་
པ་དེས་ན་ཡུལ་རྣམས་ཀྱི་རང་བཞིན་གཏི་མུག་གིས་བསྒྲིབས་ནས་ངོ་བོས་གྲུབ་
པའི་ལོག་པ༵་དག་ཏུ་སྣང་བར་འགྱུར་རོ། །གཉིས་པ། དཔེ་ཇི་ལྟར་ན་རབ་
རིབ་ཀྱི་མཐུ་ཡིས་གང་ཟག་འགའ་ཞིག་གི་ངོར་སྐྲ་ཤྭད་དང་ཟླ་བ་གཅིག་ལ་
གཉིས་སུ་སྣང་བ་ད༵ང་། རྨ་བྱའི་མདོངས་ལྟ་བུ་དང་སྦྲང་མ་ལ་སོགས་མེད་
ཀྱང་ཡོད་པ་ལྟར་ལོག་པ༵ ར་འཛིན་པ་སྟེ་མཐོང་བར་བྱེད༵་པ། དེ་བཞིན་དུ་ནི་
གཏི་མུག་གི་སྐྱོན་གྱི་དབང་གིས་མི་མཁས་པ༵ ས་བྱིས་པ་སོ་སོའི་སྐྱེ་བོས་ཡོད་
པའི་རང་བཞིན་མི་མཐོང་ལ་མེད་པའི་སྔོ་སོགས་འདུས་བྱས་ལྟ་ཞིག་སྣ་ཚོགས་
པ་དེར་འཛིན་གྱི་ཤེས་པའམ་བློ་གྲོས་ཀྱིས་ནི་རྟོགས་པའམ་མཐོང་བར་འགྱུར་
རོ༑ ༑གཉིས་པ་རྒྱུ་དེ་ཡང་རང་བཞིན་མེད་པར་བསྟན་པ་ནི། འོ་ན་ཕྱི་ནང་གི་
རྒྱུ་དེ་ནི་ཡོད་དོ་སྙམ་ན་མིན་ཏེ། གལ་ཏེ་གཏི་མུག་མ་རིག་པ་ལ་བརྟེན་ནས་
9 2

འཇུག་འགྲེལ་ཟླ་བའི་ཞལ་ལུང༌།
འདུ་བྱེད་ཀྱི་ལས་འབྱུང་ཞིང་གཏི་མུག་དེ་མེད་པར་ལས་དེ་རྣམས་མི་འབྱུང་
ཞེས་བྱ་བས་དེ་སྤང་བྱར་ཞེན་པ་དག་ནི་ཡང་དག་པའི་གནས་ལ་མི་མཁས་ཁོ་
ནས་རྟོགས་པ་ཡིན་པར་གོར་མ་ཆག་གོ །འོ་ན་ཡུལ་གྱི་རང་བཞིན་མི་མཐོང་
བའི་རྒྱུ་གཏི་མུག་ཡིན་ཏེ། དེ་མེད་ན་རང་བཞིན་མཐོང་བར་འཐད་པས་དཔེར་
ན་མིག་གིས་གཟུགས་ལོག་པར་མཐོང་བ་ལ། མིག་སྐྱོན་རབ་རིབ་སེལ་དགོས་
པ་ལྟར། གཏི་མུག་ཡོད་ན་ལས་ཡོད་ལ་མེད་ན་མི་འབྱུང་བས་གཏི་མུག་སྤང་
བྱར་བྱེད་པ་ནི་དངོས་པོའི་གནས་ཚུལ་ལ་ཡང་དག་པར་མི་མཁས་པའི་ཉན་
རང་སོགས་ཀྱི་རྟོགས་པ་ཡིན་པར་ཐེ་ཚོམ་སྟེ། མཁས་པ་དབུ་མ་པ་དག་ནི།
མ་རིག་པའི་རྐྱེན་གྱིས་འདུ་བྱེད་ཅེས་གསུངས་པ་ན་འདུ་བྱེད་རང་བཞིན་མེད་
པར་ཤེས་པར་མ་ཟད་རྟེན་འབྱུང་གི་དེ་ཁོ་ན་ཉིད་རྟོགས་པའི་བློ་བཟང་པོ་ཉི་
མས་མུན་པ་སྟུག་པོ་དང་འདྲ་བའི་མ་རིག་པ་རྣམ་པར་བསལ་བ་ཡིས་ལས་འདུ་
བྱེད་དག་ཀྱང་མི་ལེན་པར་དེ་འཁོར་བ་ལས་གྲོལ་ལོ། །འདི་སྣང་བའི་རྒྱུ་དེས་
འབྲས་བུ་ཕྱིན་ཅི་ལོག་སྣང་བའི་དུས་ཉིད་ནའང་། སྣང་བཞིན་དུ་མ་གྲུབ་པས་
བསལ་བཞག་མེད་པའི་སྟོང་ཉིད་ཁོང་དུ་ཆུད་ནས་གྲོལ་གྱི་དེར་སྣང་བའི་རྒྱུ་
སྤང་བྱར་མི་ཞེན་ནོ་ཞེས་གནས་ལུགས་ཇི་ལྟ་བཞིན་མཐོང་བའི་བློ་བཟང་པོའི་
ཉི་མས་དངོས་འཛིན་གྱི་མུན་པ་སྟུག་པོ་རྣམ་པར་བསལ་བ་ཡི་མཁས་པ་དག་
ནི་རྒྱུ་འབྲས་དང་སྤང་གཉེན་ཐམས་ཅད་རང་བཞིན་གྱིས་སྟོང་པའི་སྟོང་ཉིད་
ཁོང་དུ་ཆུད་ཅིང་གྲོལ་བར་འགྱུར་གྱི་གཏི་མུག་ཟད་ནས་གྲོལ་བ་ནི་མིན་ནོ། །
93

ཀུན་མཁྱེན་མི་ཕམ་རྒྱ་མཚོའི་གསུང༌།
གཉིས་པ། དེ་ལྟར་གཞི་ཅུང་ཟད་ཀྱང་མེད་ན་ཐ་སྙད་དུ་ཡང་མི་སྣང་བར་ཐལ་
བའི་རྩོད་སྤོང་ལ། རྩོད་པ་དངོས་དང་། དེའི་ལན་གཉིས། དང་པོ་ནི། གལ་
ཏེ་གཟུགས་ལ་སོགས་པའི་དངོས་པོ་རྣམས་དེ་ཁོ་ན་ཉིད་དུ་ངེས་པར་མེད་ན།
ཐ་སྙད་དུ་ཡང་མོ་གཤམ་གྱི་བུ་ཇི་ལྟ་བ་བཞིན་དུ་དེ་དག་མེད་པ་ཉིད་དུ་འགྱུར་
ཏེ་དེ་ཡི་ཕྱིར་གཟུགས་སོགས་དེ་དག་རང་བཞིན་གྱིས་ནི་ཡོད་པ་ཉིད་ཡིན་ནོ་
ཞེ་ན། གཉིས་པ་ལ། དཔེའི་སྒོ་ནས་རྩོད་པ་དེ་མ་ངེས་པར་སྟོན་པ་དང༌། དོན་
དུ་རང་བཞིན་གྱིས་མ་སྐྱེས་པ་དང་ཐ་སྙད་དུ་སྣང་བ་མི་འགལ་བར་སྟོན་པ་གཉིས།
དང་པོ་ལ། བསྟན་བཤད་གཉིས། དང་པོ། གང་དག་རབ་རིབ་ཅན་དང་
དྷ་དུ་ར་ཟོས་པ་སོགས་ཀྱིས་མིག་ཉམས་པའི་ཡུལ་དུ་འགྱུར་པ། སྐྲ་ཤད་དང་
གླང་ཆེན་ལ་སོགས་མཐོང་བ་དེ་དག་མོ་གཤམ་བུ་ལྟར་མ་སྐྱེས་པར་མཚུངས་
པ༷ས། མ་སྐྱེས་པར་སྣང་མི་ཤེས་ན་རེ་ཞིག་ཡོད་པ་མ་ཡིན་པའི་སྐྲ་ཤད་སོགས་
སྣང་བ་དེ་དག་ཉིད་ལ་སྟེ་དངོས་སྨྲ་བ་ཁྱོད་མ་སྐྱེས་པའི་སྐྲ་ཤད་མཐོང་ན་རི་
བོང་གི་རྭ་མོ་གཤམ་བུ་སོགས་ཅིས་མི་མཐོང་ཞེས་བརྩ་ད༵་བྱ་སྟེ། ཕྱི་ནས་ཏེ་དེའི་
རྗེས་ནས་མ་རིག་པའི་རབ་རིབ་རྗེས་སུ་འབྲེལ་བ་དེས་བློ་མིག་བསྒྲིབས་པ་
རྣམས་ལའོ་སྟེ་བརྒལ་ཞིང་བརྟག་པར་བྱ་དགོས་སོ། །གང་འདི་ལྟར་དོན་དམ་
པར་མེད་ན་འདི་འདྲར་སྣང་བར་མི་ཤེས་པ་ཡིན་ནོ་སྙམ་དུ་རྩོད་པ་ལ། དང་
པོ་དོན་དམ་པར་མ་སྐེས་ཀྱང་སྣང་བ་ཙམ་ཡོད་པར་འཐད་དེ། དཔེར་ན་དང་
པོར་དཔེ་སྐྲ་ཤད་ལ་སོགས་པའི་སྟེང་ནས་དཔྱད་ན་མེད་པར་འདྲ་ཡང་མོ་གཤམ་
94

འཇུག་འགྲེལ་ཟླ་བའི་ཞལ་ལུང༌།
གྱི་བུ་མི་མཐོང་ལ། སྐྲ་ཤད་མཐོང་བ་ཡོད་པས། སྐྱེ་བ་མེད་ན་མི་མཐོང་བར་
ཐལ་བའི་སྨྲ་བ་འདི་མ་ངེས་པ་སྟེ། སྐྱེ་བ་མེད་ཀྱང་མཐོང་བ་ཡོད་པའི་ཕྱིར།
གཉིས་པ་ལ་གཟུགས་བརྙན་སོགས་མི་སྣང་བར་ཐལ་བ་འཕེན་པ་དང་། དེ་
ཡི་ཕྱིར་ན་གཏན་ཚིགས་དེ་མ་ངེས་པར་སྟོན་པ་གཉིས། དང་པོ། གལ་ཏེ་རྨི་
ལམ་གྱི་ཁང་ཁྱིམ་དང་དྲི་ཟའི་གྲོང་ཁྱེར་བཅུས། སྨྱིག་རྒྱུའི་ཆུ་དང་མིག་འཕྲུལ་
གྱིས་སྐྱེས་པ་བུད་མེད་སོགས་དང་གཟུགས་བརྙན་ལ་བྱད་བཞིན་དུ་མཐོང་བ་
སོགས་དང༌། བྲག་ཆ་དང་སྤྲུལ་པ་སོགས། སྐྱེ་མེད་དེ་ཡོད་པ་མིན་པར་མཐོང་
ན༵་ཡོད་པ་ཉིད་མིན་པར་མཚུངས་ཀྱང་། དངོས་སྨྲ་བ་ཁྱོད་ལ་ཇི་ལྟར་མཐོང་
བ་དེར་འགྱུར་ན་དེ་མི་རིགས་ཏེ་མོ་གཤམ་གྱི་བུ་ལྟར་དེ་མི་སྣང་བར་འགྱུར་
དགོས་སོ། །
གཉིས་པ། དེའི་ཕྱིར་དེ་ཁོ་ན་ཉིད་དུ་གཟུགས་བརྙན་སོགས་འདི་ཇི་ལྟར་ཡང་
སྐྱེ་བ་མེད་ཀྱང་། མོ་གཤམ་གྱི་བུ་ལྟར་གང་ཕྱིར་འཇིག་རྟེན་གྱི། མཐོང་བའི་
ཡུལ་དུ་མི་འགྱུར་བ་མ་ཡིན་པ། དེ་ཡི་ཕྱིར་ན་ཁྱོད་ཀྱི་སྨྲ་བ་འདི་མ་ངེས་པའོ། །
གཉིས་པ་ལ། རང་བཞིན་གྱིས་སྐྱེ་བ་བདེན་པ་གཉིས་ཆར་མེད་པར་སྟོན་པ།
སྐྱེ་བ་མེད་ཀྱང་སྣང་བར་མི་འགལ་བར་སྒྲུབ་པ་གཉིས། དང་པོ་ལ། རང་བཞིན་
གྱིས་སྐྱེ་བ་མེད་པར་བསྟན་པ་དངོས་དང་། ལུང་གིས་ཀྱང་དེ་ལྟར་བསྟན་ཚུལ་
གཉིས། དང་པོ། མོ་གཤམ་བུ་ལ་རང་གི་བདག་ཉིད་ཀྱིས་སྐྱེ་བ་དེ་ཁོ་ན་ཉིད་
དུ་མེད་པ་དང་འཇིག་རྟེན་ཐ་སྙད་དུའང་ཡོད་པ་མིན་པ་དེ་བཞིན་དུའང་གཟུགས་
95

ཀུན་མཁྱེན་མི་ཕམ་རྒྱ་མཚོའི་གསུང༌།
སོགས་དངོས་པོ་འདི་ཀུན་ཀྱང་རང་གི་ངོ་བོ། ཉིད་ཀྱིས་ནི་འཇིག་རྟེན་ཐ་སྙད་
དེ་ཁོ་ན་ཉིད་གཉིས་ཆར་དུ་མ་སྐྱེས་སོ།།གཉིས་པ། མདོ་ལས། བྱང་ཆུབ་
སེམས་དཔའ་སྒྲིབ་སེལ་གྱིས་ཆོས་ཀྱི་འཁོར་ལོ་བསྐོར་བ་ན། གདོད་ནས་ཞི་
ཞིང་མ་སྐྱེས་པ། །རང་བཞིན་མྱ་ངན་འདས་པ་ཡི། །ཆོས་རྣམས་མགོན་པོ་ཁྱོད་
ཀྱིས་བསྟན། །ཅེས་གསུངས་པ། དེ་ཡི་ཕྱིར་འདི་ལྟར་རྫོགས་པའི་སངས་རྒྱས་
སྟོན་པས་དངོས་པོའི་ཆོས་རྣམས་ཀུན། གདོད་ནས་ཞི་ཞིང་རང་བཞིན་གྱིས
སྐྱེ་བ་དང་བྲལ་ཞིང་རང་བཞིན་གྱིས། ཡོངས་སུ་མྱ་ངན་ལས་འདས་པ་གསུངས་
པར་གྱུར་པ། དེ་ཡི་ཕྱིར་དུས་རྟག་ཏུ་རང་བཞིན་གྱིས་སྐྱེ་བ་ཡོད་པ་མ་ཡིན་ནོ། །
གཉིས་པ་རང་བཞིན་གྱིས་མ་སྐྱེས་ཀྱང་སྣང་བར་མི་འགལ་བ་ནི། གང་ཕྱིར་
བྱེ་མདོ་སོགས་དངོས་སྨྲ་བ་དེ་དག་གིས་ཁས་བླངས་བུམ་པ་དང་ནགས་ཚལ་
སོགས་འདི་དག་ཁྱོད་ཀྱི་ལུགས་ལ་དེ་ཉིད་དུ་མེད་ཅིང་། འཇིག་རྟེན་གྱི་རབ་
ཏུ་གྲགས་པར་ཡོད་པ་ཇི་བཞིན། དེ་བཞིན་དུ་དོན་དམ་པར་མེད་ཀྱང་ཀུན་རྫོབ་
མོ་ཏུ་ཡོད་པ་གཅིག་ཡོད་ན་དངོས་པོ་ཐམས་ཅད་ཀྱང་དེ་ལྟར་འགྱུར་བས་ན།
གཤམ་བུ་དང་མཚུངས་པ༵ར་ཀུན་རྫོབ་ཏུ་མེད་ན་མི་མཐོང་བར་ཐལ་བར་མི་
འགྱུར་རོ། །དེ་ལ་བུམ་པའི་གདགས་གཞི་རྡུལ་རྫ་ས་བརྒྱད་ཡོད་པས་དེ་དང་
མི་འདྲ་སྙམ་ན། བུམ་པ་ནི་དེ་བརྒྱད་མིན་པས་བུམ་པ་རང་ལ་མི་ཕན། རྡུལ་
རྫ་ས་ཀྱང་དཔྱད་ན་མི་གྲུབ་བོ། །ཡང་བུམ་སོགས་ལ་སྣང་གཞི་ཡོད་པས་ཁྱོད་དང་
མི་མཚུངས་སྙམ་ན་ཡང་མིན་ཏེ་དེའི་སྣང་གཞི་རྫས་སུ་བསྒྲུབ་པར་མི་ནུས་ཏེ་
96

འཇུག་འགྲེལ་ཟླ་བའི་ཞལ་ལུང༌།
རྡུལ་སོགས་རིགས་པས་མི་འགྲུབ་བོ། །འདི་རྣམས་ལ་གོ་བ་དཔྱིས་ཕྱིན་པ་
ཆགས་ན། སྟོང་པ་རྟེན་འབྱུང་དུ་འཆར་བ་ལ་ཡིད་ཆེས་ནས་སྣང་སྟོང་ཟུང་འཇུག་
གི་གནད་ལ་ངེས་ཤེས་སྐྱེ་བས་ཤིན་ཏུ་རྩད་ཆོད་ཅིག གཉིས་པ་སྐྱེ་བ་རྟེན་འབྱུང་
ཙམ་དུ་སྟོན་པ་ལ། མཐའ་བཞིར་མི་སྐྱེ་བའི་གནད་ཀྱིས་ཆོས་རྣམས་རྟེན་འབྱུང་
ཙམ་དུ་བསྟན་པ་དང་། རྟེན་འབྱུང་གི་རིགས་པ་དེ་ཡིས་ལྟ་ངན་མ་ལུས་པ་གཅོད་
པའི་བསྔགས་པ་གཉིས། དང་པོ་གང་གི་ཕྱིར་ཇི་སྐད་བཤད་པའི་ཚུལ་གྱིས་རྒྱུ་
མེད་པ་དང་དབང་ཕྱུག་གི། རྒྱུ་དང་དུས་དང་རྡུལ་དང་རང་བཞིན་དང་སྐྱེས་བུ་
དང་སྲེད་མེད་བུ་ལ་སོགས་དང་བདག་དང་གཞན་དང་གཉིས་ཀཱ་ལས། ཕྱི་ནང་
གི་དངོས་པོ་རྣམས་སྐྱེ་བར་འགྱུར་བ་མ་ཡིན་པ་དེ་ཡི་ཕྱིར་རྒྱུ་རྐྱེན་འདི་ཙམ་ལ་
བརྟེན་ནས་འབྲས་བུ་འདི་དག་རབ་ཏུ་སྐྱེ་བར་འགྱུར་བ་ཙམ་ཞིག་སྟེ། མ་རིག་
པའི་རྐྱེན་གྱིས་འདུ་བྱེད་ལ་སོགས་པའི་རྟེན་འབྱུང་དང་ས་བོན་ལས་མྱུ་གུ་སྐྱེ་བ་
སོགས་ཇི་ལྟར་ངེས་ཞེ་ན། དེ་ནི་འདི་ལྟ་སྟེ། དཔེར་ན་དངོས་སྨྲ་བས་གཞན་སྐྱེ་
ཡོད་དེ་རྟེན་འབྱུང་ཡིན་པས་སོ་སྙམ་ཡང་དེ་ནི་མ་རྟོགས་པ་སྟེ། མཐའ་བཞི་
ལས་མི་སྐྱེ་བ་དེའི་ཕྱིར་རྟེན་འབྱུང་ཡིན་ཏེ། མཐའ་བཞི་གང་རུང་གི་སྐྱེ་ན་ཡང་
རྟེན་འབྱུང་ཡིན་པར་མི་འགྲུབ་ལ། རྟེན་འབྱུང་ཙམ་ཡིན་པ་དེའི་གནད་ཀྱིས་
མཐའ་བཞི་ལས་སྐྱེ་བ་འགོག་ནུས་པ་ཡིན་པ་དེ་ལྟར་ཕན་ཚུན་གོ་བ་གནད་དུ་
འདྲོང་བ་གལ་ཆེའོ། །ཆོས་ཀུན་རང་བཞིན་གྱིས་སྟོང་པ་ཡིན་པས་མི་གནོད་
པར་ད་ལྟ་སྟོང་བཞིན་དུ་སྣང་བ་སྟེ། གལ་ཏེ་སྔར་མི་སྟོང་པར་ད་ལྟ་དཔྱད་པས་
97

ཀུན་མཁྱེན་མི་ཕམ་རྒྱ་མཚོའི་གསུང༌།
ཐོ་བས་བུམ་པ་ལྟར་སྟོང་སོང་ན་སླར་སྣང་མི་ཤེས་ཀྱང་སྣང་བཞིན་པ་འདི་སྟོང༌།
སྟོང་བཞིན་དུ་སྣང་བ་ལ་ཡིད་ཆེས་པའོ། །གཉིས་པ། གང་གི་ཕྱིར་འདི་ལ་
བརྟེན་ནས་འདི་འབྱུང་ངོ་ཞེས་རིགས་པ་འདི་ཙམ་གྱིས་དངོས་པོ་བརྟེན་ནས་
རབ་ཏུ་འབྱུང་བས་ན། བདག་གཞན་ནས་སྐྱེ་བ་ལ་སོགས་པ་དང་དངོས་དངོས་
མེད་རྟག་ཆད་སོགས་ཀྱི་རྟོག་པ་ངན་པ་འདི་དྭག་བརྟག་པར་མི་ནུས་པ་ཡིན་
པ༑ དེ་ཡི་ཕྱིར་རྟེན་ཅིང་འབྲེལ་བར་འབྱུང་བ་རྐྱེན་ཉིད་འདི་པ་ཙམ་གྱི་རིགས་
པ་འདི་ཡིས་ནི། མཐར་འཛིན་གྱི་ལྟ་བ་ངན་པའི་དྲ་བ་མཐའ་དག་གཅོད་པར་
བྱེད༵་པ་ཡིན་ནོ། །གསུམ་པ་རིགས་པས་དཔྱད་པའི་འབྲས་བུ་ངོས་བཟུང་བ་
ལ༑ དཔྱད་པའི་འབྲས་བུ་བསྟན་པ་དང༌། འབྲས་བུ་དེའི་རྒྱུ་དཔྱད་པ་དགོས་
ཚུལ་བཤད་པ་གཉིས། དང་པོ་ལ། རྟོག་རྣམས་ལྡོག་པའི་རྒྱུ་མཚན་དང་། རྒྱུ་
མཚན་དེ་ལྡན་གྱིས་རྟོག་པ་ལོག་པ་དེ་དཔྱོད་པའི་འབྲས་བུར་བསྟན་པ་གཉིས།
དང་པོ། མཐར་འཛིན་པའི་རྟོག་པ་རྣམས་དངོས་པོ་རང་བཞིན་གྱིས་ཡོད་ན་
དེ་ལ་བརྟེན་ནས་འབྱུང་བར་འགྱུར་བ་སྟེ། དངོས་པོ་རྣམས་རང་བཞིན་ཇི་
ལྟར་མེད་པར་ཡོངས་སུ་དཔྱད་ཟིན་པ་དེ་ཡི་ཕྱིར་ན། དངོས་པོ་མེད་པར་མཐར་
འཛིན་པའི་རྟོག་པ་ངན་པ་འདི་རྣམས་མི་འབྱུང་བའི་དཔེར་ནི། བུད་ཤིང་མེད་
པར་མེ་ཡོད་པ་མིན་པ་དེ་བཞིན་ནོ། །གཉིས་པ། ཆོས་ཉིད་སྔར་བཤད་པ་
འདི་ལྟ་བུ་མི་ཤེས་པ། སོ་སོའི་སྐྱེ་བོ་རྣམས་ནི་མཐར་འཛིན་གྱི་རྟོག་པས་
བཅིངས་ཤིང་། ཆོས་ཉིད་འདི་ལྟར་ཁོང་དུ་ཆུད་པས་ཕྱིན་ཅི་ལོག་ཏུ་རྣམ་པར་
98

འཇུག་འགྲེལ་ཟླ་བའི་ཞལ་ལུང་།
མི་རྟོག་པའི་རྣལ་འབྱོར་པ་འཕགས་པ་རྣམས་ནི་གྲོལ་བར་འགྱུར་བས། མཐར་
འཛིན་གྱི་རྟོག་པ་རྣམས་ཀྱི་འཛིན་སྟང་གི་ཡུལ་མ་ལུས་པ་བཀག་པས་རྟོག་པ་
རྣམས་ལོག་པར་གྱུར་པ་གང་ཡིན་པ་དེ། འཕགས་པས་དབུ་མའི་བསྟན་བཅོས་
ལས་རྣམ་པར་དཔྱོད་པའི་འབྲས་བུ་མཁས་པ་རྣམས་ཀྱིས་གསུངས་ཏེ་མིག་
སྨན་བསྐུས་པས་རབ་རིབ་སངས་པ་བཞིན་ནོ། །གཉིས་པ་ལ། དེ་ཁོ་ན་ཉིད་
དཔྱོད་པ་ལ་སྐྱོན་མེད་པས་དཔྱད་དགོས་ཚུལ་དང་། ཡོན་ཏན་ཡོད་པས་དཔྱད་
དགོས་ཚུལ་གཉིས། དང་པོ། འཕགས་པས་དབུ་མའི་བསྟན་བཅོས་ལས་རིགས་
པས་རྣམ་པར་དཔྱད་པ་ཤིན་ཏུ་མང་བར་མཛད་པ་ནི་རྩོད་པ་ལ་ཆགས་ནས་
གཞན་ཟིལ་གྱིས་གནོན་པའི་ཕྱིར་མ་མཛད་དེ་ཡང་དག་པའི་དོན་ཁོང་དུ་ཆུད་
ནས་སྐྱེ་བོ་རྣམས་རྣམ་པར་གྲོལ་བར་བྱ་བའི་ཕྱིར་ནི་དེ་ཁོ་ན་ཉིད་ལེགས་པར་
བསྟན་པ་ཡིན་ནོ། །གལ་ཏེ་རྣམ་པར་དཔྱད་དེ་དེ་ཁོ་ན་ཉིད་རྣམ་པར་བཤད་
པ་ན་དེ་ཉིད་མིན་པ་གཞན་གཞུང་རྣམས་གནས་ལུགས་དང་མི་མཐུན་པས་
ཚུགས་མི་ཐུབ་པར་སྣང་བས་མུན་པ་ལྟར་རང་བཞིན་གྱིས་འཇིག་པར་འགྱུར་
ན་ཡང་ཉེས་པ་མེད་དོ། །གཉིས་པ། བསྟན་བཅོས་ལ་ཕྱོགས་བསྒྲུབས་ནས་
འདི་ནི་ང་ཡི་འོ་ཞེས་མེད་དེ། གང་གིས་ན། གང་ལ་ལྟ་བའི་ཁས་ལེན་དངོས་
པོར་དམིགས་པ་ཞིག་ཡོད་ན། དེ་ལ་མཆོག་ཏུ་ཆགས་ཤིང་དེ་དང་མི་མཐུན་
པ་ལ་སྡང་བ་སྐྱེ་བ་ཡིན། རྟོག་པ་དེ་ནི་གང་ལ་ཆགས་པ་དང་། གང་ལ་སྡང་
བ་བདེན་པར་བཟུང་པའི་རྟོག་པ་ད་དུང་ཡོད་པ་ཡིན་ལ། འདིར་དངོས་པོ་མེད་
99

ཀུན་མཁྱེན་མི་ཕམ་རྒྱ་མཚོའི་གསུང༌།
པར་རྟོགས་ནས་རྟོག་པ་མཐའ་དག་ལོག་པས། རང་དང་གཞན་གྱི་ཕྱོགས་ག
ལ་ཡོད་དེ། ཕྱོགས་སུ་འཛིན་པ་ནི་རྟོག་པ་ཡིན་ལ། དེ་འདི་ལ་མེད་པའི་ཕྱིར་
རོ༑ ༑དེས་ན་རང་གི་ལྟ་བ་ལ་ཆགས་པ་དང་དེ་བཞིན་དུ། གཞན་གྱི་ལྟ་བ་ལ་
འཁྲུག་པ་གྲང་ཡིན་པའི་འཆིང་བའི་རྟོག་པ་ཉིད་ཡོད་པ་མ་ཡིན་གྱི་དེ་ཕྱིར་དེ་
ལྟའི་རང་ཕྱོགས་ལ་འདོད་ཆགས་དང་གཞན་ལ་ཁོང་ཁྲོ་རྣམ་པར་བསལ་ཏེ།
དོན་དུ་གནས་པ་གང་ཡིན་ཞེས་རིགས་པས་རྣམ་པར་དཔྱོད་པ་ནི་མྱུར་དུ་རྟོག་
པ་ཀུན་ལས་གྲོལ་བར་འགྱུར་ཏེ་ཕྱོགས་སྒྲུབ་པ་མེད་པས་སོ། །གཉིས་པ་གང་
ཟག་གི་བདག་མེད་རིགས་པས་གཏན་ལ་ཕབ་པ་ལ་ཐར་འདོད་ཀྱིས་ཐོག་མར་
བདག་དགག་དགོས་པའི་ཚུལ་དང་། དེ་འགོག་བྱེད་ཀྱི་རིགས་པ་བསྟན་པ་
གཉིས། དང་པོ། འདོད་ཆགས་སོགས་ཉོན་མོངས་པ་སྐྱེ་རྒ་ན་འཆི་སོགས་
སྐྱོན་རྣམས་མ་ལུས་པ་ནི་ང་དང་ང་ཡིར་རང་བཞིན་གྱིས་གྲུབ་པར་འཛིན་པའི་
འཇིག་ཚོགས་ལ། ལྟ་བ་ལས་བྱུང་བར་བློ་སྟེ་ཤེས་རབ་གསལ་པོ་ཡིས་མཐོང་
བར་གྱུར་ཅིང་། འཇིག་ལྟའི་འཇུག་པར་གང་ལས་གྱུར་ན་དེའི་དམིགས་པ་
བདག་ནི་འཇིག་ལྟའམ་ངར་འཛིན་འདི་ཡི་ཡུལ་དུ་རྟོག་པར་བྱས་ནས། ཐར་
པ་འདོད་པའི་རྣལ་འབྱོར་པ་ཡིས་ཡུལ་བདག་ནི་འགོག་པར་བྱེད་དེ། དེ་མ་
བཀག་པར་དེར་འཛིན་མི་ཁེགས་པའི་ཕྱིར་ཇི་སྲིད་ཞེན་ཡུལ་ཡོད་པར་འཛིན་
པ་དེ་སྲིད་དུ་བདག་འཛིན་འཇུག་ལ་དེ་སུན་ཕྱུང་ན་འཛིན་པ་རང་བཞིན་གྱིས་
ལྡོག་གོ །གཉིས་པ་ལ། བདག་རྫས་ཡོད་དུ་འདོད་པའི་ལུགས་དགག་པ་དང་།
1 0 0

འཇུག་འགྲེལ་ཟླ་བའི་ཞལ་ལུང༌།
བདག་བརྟེན་ནས་བཏགས་པ་ཙམ་དུ་བསྟན་པ་གཉིས། དང་པོ་ལ། བདག་
ཕུང་ཐ་དད་དུ་འདོད་པ་དགག་པ། བདག་ཕུང་གཅིག་ཏུ་འདོད་པ་དགག་པ།
བདག་ཕུང་གཅིག་ཐ་དད་གང་དུའང་བརྗོད་དུ་མེད་པར་དགག་པ་གསུམ། དང་
པོ་ལ། ཕྱོགས་སྔ་མའི་ལུགས་བརྗོད་པ་དང་། དེ་དགག་པ་གཉིས། དང་པོ།
དེ་ལ་གྲངས་ཅན་པས་ཤེས་བྱ་ཐམས་ཅད་དེ་ཉིད་ཉེར་ལྔར་འདོད་དེ། རྩ་བའི་
རང་བཞིན་རྣམ་པར་འགྱུར་མིན་ལ། ཆེན་པོ་སོགས་བདུན་རང་བཞིན་རྣམ་
འགྱུར་ཞིང༌། །བཅུ་དྲུག་པོ་ནི་རྣམ་པར་འགྱུར་བ་སྟེ། །སྐྱེས་བུ་རང་བཞིན་མ་
ཡིན་རྣམ་འགྱུར་མིན་ཟེར་ཏེ། གཙོ་བོའི་རྡུལ་ནི་གཡོ་བ་དང་འཇུག་པའི་བདག་
ཉིད་ཅན་ནོ། །མུན་པ་ལྕི་གཡོགས་དང་། སྙིང་སྟོབས་གསལ་ཡང་ངོ༌། །དེ་
གསུམ་ཆ་མཉམ་པ་གང་གི་ཕྱོགས་སུ་མ་ལྷུང་བའི་གནས་སྐབས་ནི་གཙོ་བོ་སྟེ་
ཀུན་གྱི་རྒྱུའོ། །དེ་ཀུན་གྱི་རང་བཞིན་ཏེ་མི་འགྱུར་བའོ། །རང་བཞིན་དེ་ལས་
ཆེན་པོ་སྟེ་ཆེན་པོ་བློ་གཉིས་རྣམ་གྲངས་སོ། །ཕྱི་ཡུལ་དང་། ནང་གི་སྐྱེས་བུའི་
གཟུགས་བརྙན་གཉིས་ཀ་འཆར་བ་ཞིག་སྟེ་སྐྱེས་བུས་ཡུལ་ལ་སྦྱོར་བའི་རྟེན་
བྱེད་དོ། །ཆེན་པོ་ལས་ང་རྒྱལ་འབྱུང་སྟེ་དེ་ལ་གསུམ་སྟེ། རྣམ་པར་འགྱུར་བ་
ཅན་དང་། སྙིང་སྟོབས་ཅན་དང་། མུན་པ་ཅན་ནོ། །དང་པོ་ལས་དེ་ཙམ་ལྔ་
སྟེ་གཟུགས་སོགས་སོ། །དེ་ཙམ་ལྔ་ལས་འབྱུང་བ་ལྔ་སྟེ། འབྱུང་ལྔར་གདགས་
པ་གཟུགས་སོགས་རེ་རེ་དང་གཉིས་ལ་སོགས་པ་ལ་བརྟེན་ཏེ་བཞག་གོ །སྙིང་
སྟོབས་ཅན་གྱི་ང་རྒྱལ་ལས་ནི། མིག་སོགས་དབང་ལྔ་དང༌། ངག ལག་པ།
1 0 1

ཀུན་མཁྱེན་མི་ཕམ་རྒྱ་མཚོའི་གསུང༌།
རྐང་པ། རྐུབ། འདོམས། བློ་ཡི་དབང་པོ་སྟེ་ལས་ཀྱི་དབང་པོ་ལྔ་དང༌། ལུས་
ཀྱི་དབང་པོ་ལྔ། གཉིས་ཀའི་བདག་ཉིད་ཅན་གྱི་ཡིད་དེ་དེ་ལྟར་བཅུ་གཅིག་
གོ ༑མུན་པ་ཅན་གྱི་ང་རྒྱལ་ནི་དེ་གཉིས་ཀའི་གྲོགས་བྱེད་དོ། །དེ་ལྟར་ན་རང་
བཞིན་རྣམ་འགྱུར་གཉིས་ཀ་མིན་པ་སྐྱེས་བུ། རང་བཞིན་ཡིན་ལ་རྣམ་འགྱུར་
མིན་པ་གཙོ་བོ། རྣམ་འགྱུར་ཡིན་ལ་རང་བཞིན་མིན་པ་འབྱུང་ལྔ་དབང་པོ་བཅུ་
གཅིག་སྟེ་བཅུ་དྲུག རང་བཞིན་རྣམ་འགྱུར་གཉིས་ཀ་ཡིན་པ་ང་རྒྱལ་ཆེན་པོ།
དེ་ཙམ་ལྔ་སྟེ་བདུན། གཙོ་བོ་དང་སྐྱེས་བུ་རྟག་ཅིང་ནམ་གཙོ་བོའི་རྣམ་འགྱུར་
བསྡུས་ནས་སྐྱེས་བུ་ཡུལ་དང་མི་འབྲེལ་བར་ཡན་གར་གནས་པ་གྲོལ་བའམ་ཐ
ར་པ་རྟག་ཅེས་གཙོ་བོ་ཀུན་གཞི་ལ་ཤེས་རིག་གི་སྐྱེས་བུ་ནི་ཡིད་ཤེས་ལ་ཟེར་
ཏེ༑ ཀློང་ལས་མཆེད་པ་སེམས་ཙམ་རྣམ་རྫུན་པ་དང་ཆེས་ཉེ་བར་ཡོད་དོ། །
གཙོ་བོའི་རྣམ་འགྱུར་ལ་ཟ་པོ་སྟེ་བདེ་སྡུག་སོགས་ལོངས་སྤྱོད་པ་དང་རྟག་པ་
ཡིན་པར་འགྱུར་བའི་དངོས་པོ་རྣམ་འགྱུར་རྣམས་ཀྱི་བྱེད་པ་པོ་མིན་པའི་བདག
རྡུལ་སོགས་ཀྱི་ཡོན་ཏན་མེད་པ་དང་བྱ་བ་བརྐྱང་བསྐུམ་འགྲོ་འོང་སོགས་མེད་
པ་མུ་སྟེགས་རྣམས་ཀྱིས་བརྟགས་ཏེ། ཁྱབ་བྱེད་ཡིན་པས་སོ། །བདག་དེའི་
དབྱེ་བ་ཅུང་ཟད་ཅུང་ཟད་ལ་བརྟེན་ནས། མུ་སྟེགས་ཅན་རྣམས་བྱེ་བྲག་པ་
བདག་གི་ཡོན་ཏན་བདེ་སོགས་དགུར་ཁས་ལེན་པ་དང་། བརྐྱང་བསྐུམ་སོགས་
ཡོད་པ་དང་ལུས་ཐ་དད་ཀྱང་བདག་གཅིག་འདོད་པ་སོགས་ལུགས་ནི་ཐ་དད་
པར་འགྱུར་རོ། །གཉིས་པ་ལ་རྟག་དངོས་ཀྱི་བདག་དེ་འདྲ་བ་མི་སྲིད་པས་
1 0 2

འཇུག་འགྲེལ་ཟླ་བའི་ཞལ་ལུང༌།
དགག་པ་དང་། ཕུང་པོ་ལས་ཐ་དད་མེད་པས་དགག་པ་གཉིས། དང་པོ་ལ།
འགོག་བྱེད་ཀྱི་རིགས་པ་སྤྱིར་བསྟན་པ་དང་། དེས་རྟག་དངོས་ཀྱི་བདག་འདོད་
པའི་བྱེ་བྲག་མི་འདྲ་བ་ཀུན་ཀྱང་འཇོམས་པར་བསྟན་པ་གཉིས། དང་པོ་མུ་
སྟེགས་པའི་ལུགས་ཀྱི་བདག་དེ་ཆོས་ཅན། དཔེ་མོ་གཤྭམ་གྱི་བུ་ལྟར་ཡིན་ཏེ་
སྐྱེ་བ་དང་བྲལ་བའི་ཕྱིར། དེ་ལྟར་མ་སྐྱེས་པར་གྱུར་པའི་བདག་ནི་ཡོད་པ་
མིན་ཞིང་། མ་སྐྱེས་པའི་བདག་འདི་ནི་འཇིག་རྟེན་གྱི་ངར་འཛིན་ལྷན་སྐྱེས་
ཀྱི་རྟེན་དུའང་མི་རིགས་ལ། འདི་ནི་དོན་དམ་པར་ན་ངར་འཛིན་གྱི་རྟེན་མི་
རིགས་པར་མ་ཟད་ཀུན་རྫོ་བ་ཙམ་དུ་ཡང་ཡོད་པར་མི་འདོད་དེ། མ་སྐྱེས་པ་
ནི་མོ་གཤམ་བུ་བཞིན་ཡོད་མ་མྱོང་བ་སྟེ། སྔ་དུས་ནས་མ་སྐྱེས་པ་དེ་བཞིན།
དེ་ལ་ཡོད་པའི་སྐབས་ནམ་ཡང་མི་སྲིད་དོ། །མ་སྐྱེས་པ་དེ་ཡོད་པར་ཅི་ཡིས་
ཀྱང་འགྲུབ་མི་སྲིད་དོ། །
གཉིས་པ། གང་ཕྱིར་གྲངས་ཅན་གྱི་བསྟན་བཅོས་ལས་བསྟན་པ་དང་ཅུང་ཟད་
མི་འདྲ་བའི་བྱེ་བྲག་པ་སོགས་ཀྱི་བསྟན་བཅོས་ལས་བདག་དེའི་ཁྱད་པར། མུ་
སྟེགས་རྣམས་ཀྱིས་གང་བསྟན་པ་དེ་ཀུན་ལ། མུ་སྟེགས་པ་རང་ཉིད་ལ་གྲགས་
པ་མ་སྐྱེས་ཞེས་པའི་གཏན་ཚིགས་ཀྱིས་གནོད་པ་ཡིན་པ་དེ་ཕྱིར་གཞི་དེ་མེད་
པས་བདག་དེ་ཡི་ཁྱད་པར་ཀུན་ཀྱང་ཡོད་པ་མ་ཡིན་ནོ། །གཉིས་པ་ཕུང་པོ་
ལས་ཐ་དད་དུ་མེད་པས་དགག་པ་ནི། རྒྱུ་མཚན་དེ་ཡི་ཕྱིར་ཕུང་པོ་ལས་གཞན་
པའི་བདག་མེད་དེ། ཕུང་པོ་མ་གཏོགས་པར་བདག་དེ་ཡན་གར་དུ་གྲུབ་ན་
1 0 3

ཀུན་མཁྱེན་མི་ཕམ་རྒྱ་མཚོའི་གསུང༌།
ཕུང་པོ་ལ་མ་ལྟོས་པར་བདག་འཛིན་ནུས་པ་ལ་འཛིན་པ་ནམ་ཡང་མ་གྲུབ་པའི་
ཕྱིར། ཕུང་པོ་ལས་ཐ་དད་པའི་མ་སྐྱེས་པའི་བདག་དེ་ལྟ་བུ་འཇིག་རྟེན་པའི་
ངར་འཛིན་གྱི་བློ་ཡི་རྟེན་དུ་ཡང་མི་འདོད་དེ། བརྟགས་པའི་བདག་ཕུང་པོ་
ལས་ཐ་དད་དུ་གྱུར་པའི་བདག་དེ་ལྟ་བུའི་ཚུལ་རིག་སྟེ་ཤེས་སམ་འཛིན་པ་མིན་
པའང་བདག་ཏུ་ལྟ་བའི་ཕྱིར་དེ་ངར་འཛིན་གྱི་རྟེན་ཡིན་ན་ཕུང་པོ་ལས་ཐ་དད་
པའི་མ་སྐྱེས་པའི་བདག་དེ་འདྲ་བ་རིགས་ཤིང་ཤེས་ནས་དེ་ལ་དམིགས་ནས་
ངར་འཛིན་པ་སྐྱེ་རུང་ན། དེ་མིན་ཏེ་རྒྱུ་མཚན་གང་གིས་ན་བདག་དེ་ལྟ་བུའི་
མཚན་ཉིད་ཅན་དུ་ཡོད་པ་མིན་ལ། མ་སྐྱེས་པ་སོགས་དེ་འདྲ་ཀུན་བརྟགས་
ཡིན་པས་ཀུན་བརྟགས་ཀྱི་བདག་དེ་འདྲ་བ་ལ་མི་དམིགས་པར་ངར་འཛིན་
ལྷན་སྐྱེས་ཀྱིས་ང་ཙམ་ལ་དམིགས་ཀྱི་དེ་ལྟའི་དེ་ལ་མི་དམིགས་ཏེ་ཡུལ་དེ་མེད་
པར་ཡུལ་ཅན་མི་སྐྱེ་སྟེ་དེས་ན་ངར་འཛིན་ལྷན་སྐྱེས་ཀྱི་རྟེན་འཛིན་སྟངས་ཀྱི་
ཡུལ་ནི་ཐོག་མ་མེད་པ་ནས་གོམས་པའི་མ་བརྟགས་མ་དཔྱད་པར་ང་ཙམ་ཞིག
ཡིན་གྱི། མ་སྐེས་པ་སོགས་ཀྱིས་ཁྱད་པར་དུ་བྱས་པ་མིན་པར་གསལ་ཏེ།
གང་དྭག་དེ་རྣམས་ལ་སྔར་གྱི་བསྟན་བཅོས་ལ་གོམས་པའི་བག་ཆགས་ཀྱང་
མེད་པའི་དུད་འགྲོར་ཡང་ཡང་སྐྱེས་ནས་ཚེ་བསྐལ་པ་མང་པོར་ལུས་བསྐྱལ་
བར་གྱུར་པ༵་ཤིན་ཏུ་བླུན་པ་དེས་ཀྱང་མ་སྐྱེས་པའི་རྟག་པའི་རང་བཞིན་གྱི་
བདག་འདི་ལྟ་བུ་མ་མཐོང་ལ། ངར་འཛིན་དེ་དག་ལ་ཡང་འཇུག་པར་མཐོང་
སྟེ༑ དེས་ན་ཕུང་པོ་ལས་གཞན་དུ་གྱུར་པའི་བདག་འགའ་ཡང་མེད་དོ། །
104

འཇུག་འགྲེལ་ཟླ་བའི་ཞལ་ལུང༌།
གཉིས་པ་བདག་ཕུང་གཅིག་ཏུ་འདོད་པ་དགག་པ་ལ། ཕྱོགས་སྔ་བརྗོད་པ་
དང་།དེ་དགག་པ་གཉིས། དང་པོ་ནི། ཇི་སྐད་དུ་བཅོམ་ལྡན་འདས་ཀྱིས་དགེ་
སློང་དག །དགེ་སྦྱོང་ངམ་བྲམ་ཟེ་གང་སུ་དག་བདག་གོ་སྙམ་དུ་ཡང་དག་པར་
རྗེས་སུ་ལྟ་བ་དེ་དག་ནི་ཉེ་བར་ལེན་པའི་ཕུང་པོ་ལྔ་པོ་འདི་ཁོ་ན་ལ་ཡང་དག་
པར་རྗེས་སུ་བལྟའོ། །ཞེས་གསུངས་པས་མང་བཀུར་བ་ཁ་ཅིག་ནི་བདག་ལྟའི་
དམིགས་པར་ཕུང་ལྔ་འཇོག །ཡང་མང་བཀུར་ཁ་ཅིག་ནི། བདག་ཉིད་བདག་
གི་མགོན་ཡིན་གྱི། །གཞན་ནི་སུ་ཞིག་མགོན་དུ་འགྱུར། །བདག་ཉིད་ལེགས་
པར་ཐུལ་བས་ནི། །མཁས་པས་མཐོ་རིས་ཐོབ་པར་འགྱུར། །ཞེས་གསུངས་
པས་སེམས་གཅིག་བདག་ཡིན་ནོ། །མདོ་ལས། སེམས་འདུལ་བ་ནི་ལེགས་
པ་སྟེ། །སེམས་ཐུལ་བ་ནི་བདེ་བ་འདྲེན། །ཅེས་སོ། །གོ་རམ་པས། འཇིག་
ལྟའི་དམིགས་པ་དང་བདག་དོན་གཅིག་པར་འདོད་པས་བདག་རྫས་ཡོད་དུ་
འདོད་པ་ཐམས་ཅད་འདྲ་ལ་བརྟགས་ཡོད་དུ་འདོད་ཕྱོགས་རང་རྒྱུད་པ་མན་
ཆད་དེ་གཉིས་དོན་མི་གཅིག་སྟེ། འཇིག་ལྟའི་དམིགས་པ་ཕུང་པོ་ཡིན་ཀྱང་
ཕུང་པོ་བདག་ཏུ་མི་འདོད་པའི་ཕྱིར་གསུངས། ཕུང་པོ་ལས་གཞན་དུ་བདག་
གྲུབ་པ་མེད་པའི་ཕྱིར། བདག་ལྟའི་དམིགས་པ་ནི་ཕུང་པོ་ཁོ་ནའོ་ཞེས་ཟེར་
ལ༑ ཁ་ཅིག་བདག་ལྟའི་དམིགས་པའི་རྟེན་དུ་ཕུང་པོ་ནི། ལྔ་ཆར་ཡང་འདོད་
ལ་ཁ་ཅིག་གིས་སེམས་གཅིག་པོ་བདག་ཏུ་འདོད་དོ། །གཉིས་པ་ལ་བདག་
ཕུང་གཅིག་པ་འདོད་ཚུལ་སྤྱིར་དགག་པ་དང༌། ཕུང་པོ་དང་འབྲེལ་བར་བདག་
105

ཀུན་མཁྱེན་མི་ཕམ་རྒྱ་མཚོའི་གསུང༌།
ཏུ་རྟོག་ཚུལ་གཞན་དགག་པ་གཉིས། དང་པོ་ལ། ཕུང་པོར་བདག་ལྟའི་
དམིགས་པར་མི་འཐད་པའི་རིགས་པ་བརྗོད་པ་དང་། ཕུང་པོ་ལ་དམིགས་པ་
གསུངས་པའི་དོན་བཤད་པ་གཉིས། དང་པོ་ལ། བདག་ཕུང་གཅིག་པ་སྤྱིར་
དགག་པ་དང་། ཕྱོགས་སྔའི་འདོད་པ་དང་ནང་འགལ་བའི་སྒོ་ནས་ཁྱད་པར་
དུ་དགག་པ་གཉིས། དང་པོ། གལ་ཏེ་ཕུང་པོ་རྣམས་བདག་ཡིན་ན་དེ་ཕྱིར་
ཕུང་པོ་དེ། ཕུང་པོ་ལྔ་དང་ནང་གསེས་དང་སེམས་ཚོགས་དྲུག་དང་སྐད་ཅིག་
གིས་དབྱེ་བས་མང་དུ་འགྱུར་བས་བདག་དེ་དག་ཀྱང་མང་པོར་འགྱུར་རོ། །
དེ་ཡང་འདི་མང་པོ་དང་ངོ་བོ་གཅིག་པ་ཙམ་ལ་འཕེན་མི་བཏུབ་ཀྱང་། བདག་
ཕུང་ཐ་དད་གཏན་མེད་གཅིག་ལ་ཡིན་ཞིང་། དེ་ཡང་དང་པོ་ནས་དེ་ལྟར་གཞན་
གྱིས་ཁས་མ་བླངས་ཀྱང་། ངོ་བོ་གཅིག་པ་དང་ཐ་དད་ཙམ་ཡིན་པ་རྫུན་པ་ལ་
སྐྱོན་མེད་ཀྱང་། བདག་ཕུང་གཉིས་བདེན་པར་ཁས་ལེན་པ་ལ་དབྱེར་མེད་ཀྱི་
གཅིག་ཏུ་འཕུལ་ནས། དེ་འདོད་པ་ལ་བདག་མང་བར་ཐལ་བ་འཕེན་ནོ། །
གཉིས་པ་ལ་ཕྱོགས་སྔ་བ་རང་གི་འདོད་པ་དང་འགལ་བ། ལུང་དང་འགལ་
བ༑ རིགས་པ་དང་འགལ་བ་གསུམ། དང་པོ་ལ། བཀག་པ་དངོས་དང༌། དེ་
ལྟར་བཀག་པའི་མཇུག་བསྡུ་བ་གཉིས། དང་པོ་ལ། བདག་ཏུ་འཛིན་པ་ཕྱིན་
ཅི་ལོག་མ་ཡིན་པར་ཐལ་བས་དགག་པ། བདག་ཆད་པར་ཐལ་བས་དགག་
པ༑ མྱང་འདས་བསྒྲུབ་པ་དོན་མེད་དུ་ཐལ་བས་དགག་པ། ལས་འབྲས་ཀྱི་
རྣམ་གཞག་མི་འཐད་པས་དགག་པ་བཞི་ལས། དང་པོ་ནི། བདག་ནི་རྫུས་
106

འཇུག་འགྲེལ་ཟླ་བའི་ཞལ་ལུང༌།
སུ་འགྱུར་ཞིང་སྟེ་ཕུང་པོ་རྫས་ཡིན་པའི་ཕྱིར་དང་བདག་དེར་ལྟ་བུ་རྫས་ལ་
འཇུག་པ༵ ས་སྔོ་སེར་འཛིན་པའི་བློ་ལྟར་ཕྱིན་ཅི་ལོག་ཏུ་མི་འགྱུར་བ་ཡིན་ན་
ཁྱོད་ཀྱི་ལུགས་ལ་དེ་གཉིས་མི་འདོད་པས་སོ། །གཉིས་པ། སྐྱོན་གཞན་ཡང་
མྱ་ངན་འདས་ཚེ་ངེས་པར་བདག་ཆད་པར་འགྱུར་ཏེ་ཕུང་པོ་རྒྱུན་ཆད་པར་
འདོད་པས་སོ། །དེ་མི་འདོད་དེ་བདག་ཆད་པ་ཆད་ལྟར་ཁས་ལེན་པས་སོ། །
གསུམ་པ། མྱ་ངན་འདས་པར་ཞུགས་པའི་སྔོན་དུ་ཡང་སྐད་ཅིག་དག་ལ་ནི་
ཕུང་པོ་བཞིན་དུ་བདག་སྐྱེ་འཇིག་བྱེད་པར་འགྱུར་ཏེ། བདག་ཕུང་པོའི་རང་
བཞིན་ཅན་ཡིན་པའི་ཕྱིར་རོ་དེ་ལྟར་ན་སྐྱེ་བ་དྲན་ནས་བདག་ང་ལས་ནུར་གྱུར་
ཏོ༑ ༑ཞེས་གསུངས་མི་རིགས་སོ། །བཞི་པ་ལ་དངོས་དང་། དེའི་ལན་དགག་
པ་གཉིས། དང་པོ་ལ། ལས་བྱས་པ་ཆུད་ཟ་བའི་སྐྱོན་དུ་ཐལ་བ་དང་། མ་བྱས་
པ་དང་འཕྲད་པར་ཐལ་བས་དགག་པ་གཉིས། དང་པོ། བདག་སྐྱེ་འཇིག་བྱེད་
པ་དེ་ལྟར་ན་ལས་བྱེད་པོ་མེད་པས་བྱས་པ་ཆུད་ཟོས་ཏེ་དེ་ཡི་འབྲས་བུའང་
མེད་པར་ཐལ་བར་འགྱུར་རོ། །གཉིས་པ། གལ་ཏེ་ཡོད་ན་ལས་གཞུན་གྱིས་
བསགས་ལ་མ་བྱས་པ་དང་ཕྲད་པས་འབྲས་བུ་གཞན་གྱིས་ཟ་བར་ཏེ་ལོངས་
སྤྱོད་པར་འགྱུར་ཏེ་དེ་མི་འདོད་མི་འཐད་པས་སོ། །གཉིས་པ་ཉེས་སྤོང་གི་ལན་
དགག་པ། གལ་ཏེ་སྐད་ཅིག་སྔ་ཕྱི་གཞན་ཡིན་མོད། དེ་ཉིད་དུ་རྒྱུད་གཅིག་
ཡོད་པས་ན་སྐྱོན་དེ་མེད་ཟེར་ན། བྱམས་པ་ཉེར་སྦས་ལ་བརྟེན་ཆོས་རྣམས་
ནི་སོགས་སྔར་རྣམ་པར་དཔྱད་ཚེ་རྒྱུད་ལ་ཉེས་པ་རྣམས་བཤད་ཟིན་ཏོ། །
1 0 7

ཀུན་མཁྱེན་མི་ཕམ་རྒྱ་མཚོའི་གསུང༌།
གཉིས་པ་མཇུག་བསྡུ་བ། དེ་ཕྱིར་ཕུང་པོ་ལྔ་དང་སེམས་བདག་ཡིན་པར་མི་
རིགས་སོ། །གཉིས་པ་ལུང་དང་འགལ་བ། ལུང་གིས་ཀྱང་གསལ་ཏེ་འཇིག་
རྟེན་མཐའ་ལྡན་ལ་སོགས་ལུང་བསྟན་པ་མེད་པའི་ཕྱིར་རོ། །དེ་ཡང་ལུང
བསྟན་མིན་པ་བཅུ་བཞི་ནི། འཇིག་རྟེན་མཐའ་ལྡན་མི་ལྡན་སོགས་བཞི་དང་།
རྟག་མི་རྟག་སོགས་བཞི། དེ་བཞིན་གཤེགས་པ་གྲོངས་ཕན་ཆད་ཡོད་མེད་
སོགས་བཞི།ལུས་སྲོག་གཅིག་ཐ་དད་བརྟེན་པ་གཉིས་བཅས་སོ། །འཇིག་རྟེན་
ནི་བདག་ལས་བརྩམ་སྟེ་དྲི་བ་དང་། སྲོག་ནི་བདག་གི་རྣམ་གྲངས་ཡིན་པས།
གལ་ཏེ་ཕུང་པོ་བདག་ཡིན་ན། ཕུང་པོ་མི་རྟག་པར་གྱུར་ཚེ་འཇིག་རྟེན་མི་རྟག་
གོ་ཞེས་དང་། མྱ་ངན་འདས་པའི་འོག་ཕུང་པོ་མེད་པས་འཇིག་རྟེན་མཐའ་
དང་ལྡན་ནོ་ཞེས་དང༌། དེ་བཞིན་གཤེགས་པ་གྲོངས་ཕན་ཆད་མེད་དོ་ཞེས།
མཐའ་གཅིག་ཏུ་ལུང་སྟོན་རིགས་པའི་ཕྱིར། ཞེས་སོ། །ལུང་ཕྱོགས་སྔས་
འདོད་པ་དང་། ཕུང་སོགས་མི་རྟག་པར་འདོད་པ་ཡིན་ནོ། །གསུམ་པ་རིགས་
པ་དང་འགལ་ཚུལ་ལ། ཕུང་པོ་བདག་ལྟའི་དམིགས་པ་ཡིན་ན་བདག་མེད་
མཐོང་ཚེ་དངོས་རྣམས་མེད་པར་ཐལ་བས་དགག་པ།ཕུང་སོགས་ཡོད་ན་བདག་
ཀྱང་མི་ཁེགས་པས་ཆགས་སོགས་མི་ལྡོག་པར་ཐལ་བས་དགག་པ་གཉིས།
དང་པོ་ལ་དངོས་དང་། དེའི་ཉེས་སྤོང་གི་ལན་དགག་པ་གཉིས། དང་པོ། གལ་
ཏེ་ཕུང་པོའམ་སེམས་བདག་ཡིན་ན་ཕྱོགས་སྔ་བ་ཁྱོད་ཀྱི་ལྟར་ན་རྣལ་འབྱོར་
པས་བདག་མེད་མངོན་སུམ་མཐོང་བ་ལ། དེ་ཚེ་ངེས་པར་དངོས་པོ་རྣམས་
1 08

འཇུག་འགྲེལ་ཟླ་བའི་ཞལ་ལུང༌།
མེད་པར་རྟོགས་པར་འགྱུར་ཏེ། བདག་ཕུང་དེ་གཉིས་གཅིག་ཡིན་པའི་ཕྱིར་
རོ༑ ༑དེ་ནི་མི་འདོད་དེ། དངོས་པོ་ཡོད་པར་འདོད་ཅིང་སྣང་བས་སོ། །བདག་
ལྟའི་དམིགས་ཡུལ་ཕུང་པོ་ལ་རྟེན་ནས་བཏགས་པའི་བདག་ཙམ་མིན་པར་
ཕུང་པོ་རང་ཡིན་ན་དེ་བདག་ཡིན་དགོས་པར་གྲུབ་སྟེ་ཡུལ་དེ་དང་བདག་གཅིག་
ལས་འགྲོ་ས་མེད་དོ། །གཅིག་འདི་གལ་ཆེའོ། །གཉིས་པ། ལས་འབྲས་འབྲེལ་
བའི་རྟེན་དུ་བདག་གི་སྒྲ་ཕུང་པོ་དང༌། བདག་མེད་མཐོང་ཚེ་བདག་གི་སྒྲ་མུ་
སྟེགས་བྱེད་གཞན་གྱི་ཀུན་བརྟགས་ནང་ནི་སྐྱེས་བུ་ལ་འཇུག་ན་མི་རུང་སྟེ་
བདག་གི་སྒྲ་གང་འདོད་དུ་འཇུག་ཆོག་པ་ལ་རིགས་པ་མེད་པས་སོ། །བདག་
མེད་མཐོང་བ་དེའི་ཚེ་རྟག་པའི་བདག་ཙམ་ཞིག་སྤྱོང་བ་ཡིན་ཟེར་ན་དེ་ཡི་ཚེ་
ན་བདག་རྟག་པའི་བདག་ཡིན་པ་དེ་ཡི་ཕྱིར། ཁྱོད་ཀྱི་སེམས་སམ་མི་རྟག་
པའི་ཕུང་སོགས་དང་གཅིག་མིན་པས་ཕུང་པོ་ནི་བདག་ཏུ་མི་འགྱུར་རོ། །
གཉིས་པ་ཆགས་སོགས་ཀྱང་མི་ལྡོག་པར་ཐལ་བ་ནི། ཁྱོད་ཀྱི་ལུགས་ལྟར་
ན་རྣལ་འབྱོར་པས་རྟག་པའི་བདག་མེད་མཐོང་བ་ཡིས། གཟུགས་སོགས་
དེ་ལ་རྟག་པའི་བདག་མེད་ཙམ་ཞིག་རྟོགས་ཀྱི་གཟུགས་སོགས་ཀྱི་དེ་ཁོ་ན་ཉིད་
ནི་རྟོགས་པར་མི་འགྱུར་ཞིང་། ཡང་ན་འདོད་ཆགས་ལ་སོགས་པ་ནི་གཟུགས་
སོགས་ལ་དམིགས་ནས་སྐྱེ་ན། རྟག་བདག་ཙམ་ནི་དེའི་ཟ་བ་པོ་མིན་པས་
རྟག་བདག་སྤངས་ཀྱང་། ད་རུང་འདོད་ཆགས་མི་སྤོང་སྟེ། ཟེའུ་འབྲུ་ལ་ཁུ་
བྱུག་མེད་ཀྱང་མངར་པོ་མྱོང་བཞིན་པའི་རྟོག་པ་སྤང་མི་ནུས་པ་བཞིན། མྱོང་
109

ཀུན་མཁྱེན་མི་ཕམ་རྒྱ་མཚོའི་གསུང་།
མཁན་ནི་ང་ཙམ་པ་ཡིན་པར་བརྟགས་ཀྱི་རྟག་བདག་མིན་ནོ་ཞེས་སོ། །དེ་ལྟར་
གཟུགས་སོགས་ཡོད་པར་ཞེན་པ་ཡོད་ན་གཟུགས་སོགས་ལ་དམིགས་ནས
བདག་ཏུ་རྟོག་པ་དེ་ཡང་འཇུག་ཕྱིར་ངར་འཛིན་ལ་བརྟེན་པའི་འདོད་ཆགས
ལ་སོགས་པ་ཡང་། སྐྱེ་བར་འགྱུར་ཏེ་དམིགས་ཡུལ་དེ་ཡི་ངོ་བོ་རྟོགས་པ་མེད་
པའི་ཕྱིར་ཏེ་དམིགས་ཡུལ་མ་ལོག་པར་ཡུལ་ཅན་མི་ལྡོག་པས་སོ། །སུ་ཡང་
ནང་གི་སྐྱེས་བུ་བདེ་བར་བྱའོ་སྙམ་པ་མེད་ཕྱིར་རོ། །
གཉིས་པ་མདོ་ལས་ཕུང་པོ་བདག་ལྟའི་དམིགས་པ་གསུངས་པའི་དོན་བཤད་
པ་ལ། ལུང་གི་དོན་ཕུང་པོ་བདག་ཏུ་འདོད་པ་མིན་པར་བསྟན་པ། རྟེན་ནས་
བརྟགས་པའི་བདག་ཙམ་ཡིན་པར་སྟོན་པ་གཉིས། དང་པོ་ལ། ལུང་དོན་ཕུང་
པོ་བདག་ཏུ་བཞེད་པར་འདོད་པ་ཕྱོགས་སྔའི་ལུགས་བཀོད་པ་དང་། དེ་བཀག་
པ་གཉིས། དང་པོ། ལུང་ལས་ཀྱང་གང་ཕྱིར་སྟོན་པས་ཕུང་པོ་ནི་བདག་ཏུ་
ལྟ་བ་དག་གོ་ཞེས་པའི་ལུགས་དགེ་སློང་དག་དགེ་སྦྱོང་ངམ་བྲམ་ཟེ་གང་སུ་དག་
གཅིག་བདག་གོ་སྙམ་དུ་ཡང་དག་པར་རྗེས་སུ་ལྟ་བ་དེ་དག་ནི་ཉེ་བར་ལེན་པའི་
ཕུང་པོ་ལྔ་པོ་འདི་དག་ཁོ་ན་ལ་ཡང་དག་པར་རྗེས་སུ་བལྟའོ། །ཞེས་གསུངས་
པ་དེ་ཕྱིར་ཕུང་པོ་བདག་ཏུ་འདོད་པ་ཡིན་ཟེར་ན། གཉིས་པ་ལ། ལུང་གི་
དགོངས་པ་དགག་བྱ་གཅོད་ཕྱོགས་ནས་ཡིན་པར་བསྟན་པ། གལ་ཏེ་སྒྲུབ་
ཕྱོགས་ནས་ཡིན་དུ་ཆུག་ཀྱང་དེས་ཕྱོགས་སྔའི་འདོད་པ་ལ་མི་ཕན་པའི་ཚུལ་
གཉིས། དང་པོ་ལ། བསྟན་བཤད་གཉིས། དང་པོ། ལུང་དེ་ནི་ཕུང་པོ་ལས་
1 1 0

འཇུག་འགྲེལ་ཟླ་བའི་ཞལ་ལུང་།
གཞན་དུ་གྱུར་པའི་ཀུན་བརྟགས་པའི་བདག་ཡོད་པ་འགོག་པ་སྟེ་ཕུང་པོ་
བདག་ཏུ་སྟོན་པ་མིན་ཏེ། ཡིན་ན་གཟུགས་བདག་མིན་སོགས་མདོ་གཞན
ལས་གསུངས་པའི་ཕྱིར་རོ། །གཉིས་པ། གང་ཕྱིར་གཟུགས་དང་ཚོར་བ་བདག་
མིན་ཞིང་འདུ་ཤེས་ཀྱང་། བདག་མ་ཡིན་ལ་འདུ་བྱེད་རྣམས་བདག་མིན་རྣམ་
ཤེས་ཀྱང༌། བདག་མིན་པར་མདོ་གཞན་ལས་གསུངས་པ་དེ་ཡི་ཕྱིར། མདོར་
བསྟན་པའི་ལུང་དེས་ནི་ཕུང་པོ་བདག་ཡིན་ཅེས་བཞེད་པ་མ་ཡིན་ནོ། །གཉིས་
པ་ལ། ཕུང་པོ་བདག་ཡིན་ན་ཚོགས་པ་ལས་རེ་རེ་བ་མིན་ཚུལ་དང་། དེ་ལྟར་
ན་ཕྱོགས་སྔའི་འདོད་པ་དང་འགལ་ཚུལ་གཉིས། དང་པོ་གལ་ཏེ་ཡིན་ཀྱང་
ཕུང་པོ་རྣམས་བདག་ཅེས་བརྗོད་པའི་ཚེ་ཡང་ཕུང་པོ་རྣམས་ཀྱི། ཚོགས་པ༵་
ཉིད་བདག་ཏུ་བརྗོད་པ་ཡིན་གྱི་ཕུང་པོའི་ངོ་བོ་རེ་རེ་བ་ནི་མིན་དགོས་ཏེ་དཔེར་
ན་ནགས་ཚལ་ཞེས་བརྗོད་ཚེ་ཤིང་རེ་རེ་མིན་གྱི་ཤིང་རྣམས་ཚོགས་པར་ལ་
བརྗོད་དོ། །ཤིང་རེ་རེས་བུད་ཤིང་སོགས་ཀྱི་བྱ་བ་བྱེད་ཀྱི། ནགས་ཚལ་
བཏགས་པས་རྫས་སུ་མེད་པས་ན་བུད་ཤིང་སོགས་མི་རུང་བ་དང་འདྲའོ། །
གཉིས་པ་ལ་ཇི་ལྟར་འགལ་ཚུལ་དང༌། དེའི་ཉེས་སྤོང་གི་ལན་དགག་པ་གཉིས།
དང་པོ། དེ་ལྟར་ན་བདག་ཉིད་བདག་གི་མགོན་སོགས་སུ་གསུངས་ན་ཚོགས་
པ་ཙམ་པོ་རྫས་སུ་མེད་པས་དེ་ནི་མགོན་དང་འདུལ་བ་སོགས་ཀྱི་བྱ་བ་མི་ནུས་
པས་ན་ཚོགས་པ་དེ་ནི་མགོན་མིན་འདུལ་བའམ་དབང་པོ་ཉིད་ཀྱང་མིན་ཏེ།
ཚོགས་པ་དེ་ལོངས་སྤྱོད་སོགས་ཀྱི་དོན་ནམ་རྫས་སུ་མེད་པའི་ཕྱིར་ན་ཚོགས་པ་
1 1 1

ཀུན་མཁྱེན་མི་ཕམ་རྒྱ་མཚོའི་གསུང༌།
ཡང་བདག་མ་ཡིན་ནོ། །གཉིས་པ་ཚོགས་དང་ཚོགས་ཅན་ངོ་བོ་གཅིག་པས་སྐྱོན
དེ་མེད་དོ་ཞེས་པའི་ཉེས་སྤོང་གི་ལན་ལ། མདོ་ཡི་ལུང་དོན་དང་མི་འབྲེལ་བས་
དགག་པ་དང་། རིགས་པ་དང་འགལ་བས་དགག་པ་གཉིས། དང་པོ་ལ། དཔེ་
དཔེ་ཅན་གྱི་སྒོ་ནས་ཚོགས་པ་ཙམ་བདག་ཡིན་པར་དགག་པ་དང་། དེའི་ཉེས་
སྤོང་གི་ལན་དགག་པ་གཉིས། དང་པོ་ལ། ཚོགས་པ་ཙམ་བདག་ཡིན་ན་དཔེ་
ཤིང་རྟའི་ཡན་ལག་ཚོགས་པ་ཤིང་རྟར་ཐལ་བས་དགག་པ། དཔེ་དེ་བཞིན་དཔེ་
ཅན་བདག་ཀྱང་ཕུང་པོ་ལ་བརྟེན་ནས་བཏགས་པར་གསུངས་པས་ཚོགས་ཙམ་
བདག་མིན་པར་བསྟན་པ་གཉིས། དང་པོ། ཚོགས་པ་ནི་ཚོགས་ཅན་ལས་ངོ་
བོ་ཐ་དད་དུ་མེད་པས་མགོན་སོགས་ཡིན་ཆོག་སྙམ་ན། ཚོགས་དང་ཚོགས་
ཅན་གཅིག་ན་དེ་ཚེ་དེ་ཡི་ཡན་ལག་ཚོགས་སིལ་བུར་གནས་པ་རྣམས། ཤིང་
རྟ་ཉིད་དུ་འགྱུར་བར་ཐལ་ཏེ་ཤིང་རྟ་དང་བདག་མཚུངས་ཞིང་མདོ་ལས་ཀྱང་
འདྲ་བར་གསུངས་པས་སོ། །དེ་ཡང་། མདོ་ལས། བདག་ཅེས་བྱ་བ་བདུད་
ཀྱི་སེམས། །ཁྱོད་ནི་ལྟ་བར་གྱུར་བ་ཡིན། །འདུ་བྱེད་ཕུང་པོ་འདི་སྟོང་སྟེ། །
འདི་ལ་སེམས་ཅན་ཡོད་མ་ཡིན། །ཇི་ལྟར་ཡན་ལག་ཚོགས་རྣམས་ལ། །
བརྟེན་ནས་ཤིང་རྟར་བརྗོད་པ་ལྟར། །དེ་བཞིན་ཕུང་པོ་རྣམས་བརྟེན་ནས། །
ཀུན་རྫོ་བ་སེམས་ཅན་ཞེས་བྱའོ། །ཞེས་སོ། །གཉིས་པ། མདོ་ལས་ཕུང་པོ་
ཚོགས་པ་ལ་བརྟེན་ནས་བདག་ཏུ་གདགས་པ་ཡིན་གསུངས་པ། དེ་ཡི་ཕྱིར་
ཕུང་པོ་འདུས་པ་ཙམ་པོ་དེ་ག་རང་བདག་མ་ཡིན་ཏེ། དེ་བརྟེན་ནས་བཏགས་
1 1 2

འཇུག་འགྲེལ་ཟླ་བའི་ཞལ་ལུང་།
པ་ནི་འབྱུང་བ་དང་འབྱུང་བ་ལས་གྱུར་པ་བཞིན་ནོ། །རྟེན་ནས་བྱུང་བའི་ཕྱིར་
ན་བརྟེན་པ་པོ་ཁོ་རང་ཚོགས་པ་ཙམ་མིན་ཏེ། ཡིན་ན་འབྱུང་བ་དང་གཟུགས་
སོགས་ཀྱང་དེར་ཐལ་ལོ། །གཉིས་པ་ཉེས་སྤོང་གི་ལན། ཚོགས་ཙམ་མིན་གྱི་
ཚོགས་པའི་སྐབས་སུ་དབྱིབས་ཁྱད་པར་བ་ཞིག་འགྲུབ་པ་དེ་བཞིན་དུ་ཡན་
ལག་ཚོགས་ཅན་ཚང་བ་ལ་ཚོགས་ཅན་མེད་ཅེས་སྨྲ་མི་རུང་སྟེ་ཚོགས་པ་ཐམས་
ཅད་ཡོད་པས་ཚོགས་ཅན་ཡོད་པ་ཙམ་གྱིས་མི་ཆོག་པ། ཚོགས་ཅན་འགྲིགས་
ལུགས་ཀྱི་དབྱིབས་ཁྱད་པར་བ་ཞིག་ལ་འདོད་དོ་ཤེ་ན། དེ་དགག་པ་ལ།
དབྱིབས་དེ་ནི་གཟུགས་ཅན་ཤིང་རྟ་ལྟ་བུ་ལ་ཡོད་པའི་ཕྱིར། ཁྱོད་ལ་གཟུགས་
སོགས་དབྱིབས་ཡོད་པ་དེ་དག་ཉིད་བདག་ཅེས་འགྱུར་གྱི། སེམས་སོགས་
མིང་བཞིའི་ཕུང་པོ་འདུས་པའི་ཚོགས་པ་ནི་བདག་ཉིད་དུ་འགྱུར་བ་མིན་ཏེ།
གང་གི་ཕྱིར་སེམས་སོགས་དེ་དག་ལ་དབྱིབས་ཡོད་པ་མ་ཡིན་པའི་ཕྱིར་རོ། །
གཉིས་པ་རིགས་པ་དང་འགལ་བ་ལ། འགལ་བ་བརྗོད་པ་དང༌། དེའི་ཉེས་
སྤོང་གི་ལན་དགག་པ་གཉིས། དང་པོ། ཉེ་བར་ལེན་པོ་བདག་རང་དང་ཉེར་
ཏེ་ཉེ་བར་ལེན་བྱ་ཕུང་པོ་གཉིས་ནི་གཅིག་ཏུ་རིགས་པའི་དངོས་པོ་མིན་ཏེ།
དེ་ལྟ་ཡིན་ན་ལས་དང་བྱེད་པོ་གཅིག་ཉིད་དུ་འགྱུར་རོ། །གཉིས་པ། གལ་ཏེ་
བྱེད༵་པོ་བདག་ནི་མེད་ལ་དེའི་ལས་སུ་བྱ་བ་ཡོད་སྙམ་དུ་བློ་ལ་སེམས་པ་དེ་
ཡིན་ཞེ་ན། དེ་མ་ཡིན་ཏེ་གང་ཕྱིར་བྱེད་པོ་མེད་པར་དེའི་ལས་ཀྱང་མེད་པའི་
ཕྱིར། དེས་ལྟོས་པ་ཀུན་ཀྱང་དཔྱོད། གཉིས་པ་མདོ་ལས་བདག་བཏགས་པར་
1 1 3

ཀུན་མཁྱེན་མི་ཕམ་རྒྱ་མཚོའི་གསུང༌།
གསུངས་པ་ལ། མདོ་ལས་ཕུང་སོགས་བདག་ཏུ་མ་གསུངས་ཞིང་དེ་རྣམས་
ལ་བརྟེན་ནས་བཏགས་པར་ཇི་ལྟར་གསུངས་ཚུལ་དང་། གསུངས་པ་ལྟར་
ངར་འཛིན་ལྷན་སྐྱེས་ཀྱིས་ཀྱང་དེ་རྣམས་ཐུན་མོང་དང་། རེ་རེ་བ་ཚོགས་པ་
གསུམ་གང་ཡང་བདག་ཏུ་མི་དམིགས་པའི་ཚུལ་དང་། ངར་འཛིན་ལྷན་སྐྱེས་
ཀྱི་དམིགས་ཡུལ་དེ་སུན་མ་ཕྱུང་བར་བདག་མེད་རྟོགས་པར་འདོད་པའི་ལུགས་
འབྲེལ་མེད་དུ་བསྟན་པ་གསུམ། དང་པོ། གང་ཕྱིར་ཐུབ་པས་ཡབ་སྲས་
མཇལ་བའི་མདོ་ལས། རྒྱལ་པོ་ཆེན་པོ། སྐྱེས་བུ་གང་ཟག་དེ་ནི། ཁམས་དྲུག་
འདུས་པ། རེག་པའི་གཞི་དྲུག་པ། ཡིད་ཉེ་བར་རྒྱུ་བ་བཅོ་བརྒྱད་དོ་ཞེས་པས།
བདག་དེ་ས་ཆུ་མེ། རླུང་དང་རྣམ་ཤེས་ནམ་མཁའ་ཞེས་བྱ་བ། ཁམས་དྲུག་
དྭང་ནི་མིག་སོགས་ཀྱི་འདུས་ཏེ་རེག་པ༷་ཡི། རྟེན་དྲུག་དག་ལ་བརྟེན་ནས་
ཉེར་བསྟན་ཞིང་། སེམས་དང་སེམས་བྱུང་ཆོས་རྣམས་གདགས་གཞིར་ཉེར་
བཟུང་ནས། ངེས་པར་གསུངས་པ་དེ་ཕྱིར་བདག་དེ་ནི་ས་སོགས་དེ་རྣམས་
ལས་གཞན་མིན་པ་དང་། དེ་ཉིད་ཀྱང་མ་ཡིན་ལ་དེ་རྣམས་ཀྱི་ཚོགས་པ་ཙམ་
རྐྱང་པ་ཉིད་ཀྱང་མིན་ཏེ། དེ་རྣམས་བདག་ཏུ་མི་རུང་ངོ་། །གཉིས་པ། རྒྱུ་མཚན་
དེ་ཕྱིར་ཚེ་རབས་ཐོག་མེད་ནས་ངར་འཛིན་བློས་ཀྱང་གསུམ་པོ་དེ་རྣམས་ལ་
དམིགས་པའང་རིགས་པ་མིན་ནོ། །གསུམ་པ་ལ་དོན་དང་། དེའི་དཔེ་གཉིས།
དང་པོ། རྣལ་འབྱོར་པས་བདག་མེད་རྟོགས་པ་དེ་ཡི་ཚེ་རྟག་པའི་བདག་ཙམ་
ཞིག་སྤྱོང་ཞིང་། རྟག་པའི་བདག་འདི་ནི་ངར་འཛིན་ལྷན་སྐྱེས་ཀྱི་རྟེན་ནམ་
1 1 4

འཇུག་འགྲེལ་ཟླ་བའི་ཞལ་ལུང༌།
ཡུལ་དུའང་མི་འདོད་པ། དེ་ཡི་ཕྱིར་དེ་ལྟ་བུའི་རྟག་པར་གྱུར་བའི་བདག་མེད་
པ་ཙམ་ཞིག་ཤེས་པ༵ས་ཐོག་མེད་ནས་ཞུགས་པའི་བདག་ཏུ་ལྟ་བ། ལྷན་སྐྱེས་
དཔྱིས་ཀྱང་འབྱིན་པར་སྤང་ཞེས་སྨྲ་བ་ཤིན་ཏུ་མཚར་ཏེ་ཕན་ཚུན་འབྲེལ་བ་
མེད་པའི་ཕྱིར་རོ། །གཉིས་པ། དཔེར་ན་འགའ་ཞིག་གིས་རང་ཁྱིམ་རྩིག་པའི་
ཕུག་ཏུ་སྦྲུལ་གནས་པ་མཐོང་བཞིན་དུ། འདི་ན་གླང་ཆེན་མེད་ཅེས་སྨྲས་ནས་
དེས་སྤྲུལ་གྱི་དོགས་པ་བསལ་ཏེ། དེ་བསལ་ནས་སྦྲུལ་གྱི་འཇིགས་པའམ་
གནོད་པའང་སྤྱོང་བའམ་མི་འབྱུང་བར་བྱེད་པར་འདོད་པ་ནི། ཀྱེ་མ་ཤེས་
ལྡན་གཞན་གྱི་གནམ་པོར་ཏེ་བཞད་གད་ཀྱི་གནས་སུ་འགྱུར་བ་ཉིད་དོ་ཞེས་
དེ་གཉིས་དམིགས་ཡུལ་ཐ་དད་པས་སོ། །གཉིས་པ་ཕུང་པོ་དང་འབྲེལ་བར་
བདག་ཏུ་རྟོག་ཚུལ་གྱི་ལྷག་མ་དགག་པ་ལ། སྔར་མ་བཤད་པའི་ལྷག་མ་གསུམ་
དགག་པ་དང་། ཐུན་མོང་དུ་མཇུག་བསྡུ་བ་གཉིས། དང་པོ་ལ་རྟེན་དང་བརྟེན་
པར་གྲུབ་པ་དགག་པ་དང་། བདག་ལ་ཕུང་པོ་ལྡན་པར་འདོད་པ་དགག་པ་
གཉིས། དང་པོ་ཕུང་པོར་བདག་ངོ་བོ་ཉིད་ཀྱིས་རྟེན་པའི་ཚུལ་དུ་ཡོད་པ་ཡང་
མ་ཡིན་ལ་བདག་ལ་ཡང༌། ཕུང་པོ་དེ་རྣམས་ངོ་བོ་ཉིད་ཀྱི་རྟེན་ཚུལ་གྱིས་ཡོད་
པ་མིན་ཏེ་རྒྱུ་མཚན་གང་གི་ཕྱིར་འདིར། བདག་དང་ཕུང་པོ་གཞན་ཉིད་དུ་
ངེས་པར་ཡོད་ན་མཁར་གཞོང་རྒྱ་ཤུགས་ལྟར་རང་བཞིན་གྱིས་གྲུབ་པའི་རྟེན་
དང་བརྟེན་པའི་རྟོག་པ་འདིར་འགྱུར་རིགས་ནའང་། གཞན་ཉིད་དུ་གྱུར་པ་
དེ་མེད་པ་དེ་ཕྱིར་རྟེན་བརྟེན་པར་འདོད་པ་འདི་བཅོས་མའི་རྟོག་པའོ། །
115

ཀུན་མཁྱེན་མི་ཕམ་རྒྱ་མཚོའི་གསུང༌།
གཉིས་པ། བདག་ནི་གཟུགས་དང་ལྡན་པར་མི་འདོད་པ་གང་ཕྱིར་བདག །
ཡོད་པ་མིན་པ་དེ་ཡི་ཕྱིར་ན་ལྡན་དོན་སྦྱོར་བ་མེད་དེ་མོ་གཤམ་བུའི་གཟུགས་
བཞིན་ནོ། །བདག་ཕུང་གཞན་ཡིན་ན་ལྷས་སྦྱིན་གནག་དང་ལྡན་པ་ལྟ་བུ་དང་
གཞན་མིན་ཏེ་གཅིག་ཡིན་ན་ལྷས་བྱིན་གཟུགས་དང་ལྡན་པ་ལྟ་བུ་ཡིན་ནའང་
བདག་ནི་གཟུགས་ལས་དེ་ཉིད་དེ་གཅིག་དང་གཞན་ཉིད་དུ་ཡང་མེད་པས་སོ། །
གཉིས་པ་ལ། འཇིག་ལྟ་ཉི་ཤུ་བསྡོམས་ཏེ་བཤད་པ་དང་། དེ་རྣམས་རྩ་བའི་
འཇིག་ལྟ་ལ་གནས་ཤིང་ཀུན་བཏགས་ཡིན་པར་བསྟན་པ་གཉིས། དང་པོ།
གཟུགས་ཁོ་རང་བདག་མ་ཡིན་ལ་བདག་ནི་གཟུགས་ལྡན་མིན་ཞེས་རྟེན་བརྟེན་
པར་མིན་ཡང་རང་བཞིན་གྱི་ལྡན་པ་མིན་ནོ། །གཟུགས་ལ་བདག་མེད་པ་དང༌།
བདག་ལའང་གཟུགས་ཡོད་པ་མིན་ཏེ་དེ་གཉིས་ཕར་རྟེན་ཚུར་རྟེན་ནོ། །དེ་
ལྟར་རྣམ་བཞིར་མེད་པ་ལྟར་ཕུང་པོ་གཞན་བཞི་ཀུན་ཤེས་པར་བྱ་སྟེ། དེ་དག་
བདག་ཏུ་ལྟ་བ་ཉི་ཤུར་འདོད་དོ།།གཉིས་པ། བདག་ཏུ་ལྟ་བའི་རི་བདག་
མེད་རྟོགས་པའི་ཡེ་ཤེས་རྡོ་རྗེ་ཡིས། བཅོམ་པའི་བདག་འཛིན་ལྷན་སྐྱེས་གང་
དང་ཉི་ཤུ་པོ་ཡང་ལྷན་ཅིག་འཇིག་འགྱུར་བ། རྩ་བའི་འཇིག་ཚོགས་ལྟ་བ་
ལྷན་སྐྱེས་ཀྱི་རི་ལྷུན་སྟུག་ལ་གནས་པ་དེ་ལ་ཀུན་བརྟགས་པའི་རྩེ་མོ་མཐོ་བར་
གྱུར་པ་དག་ནི་འཇིག་ལྟ་ཉི་ཤུ་པོ་འདི་དག་གོ །གསུམ་པ་བརྗོད་མེད་ཀྱི་བདག་
དགག་པ་ལ། ཕྱོགས་སྔ་བརྗོད་པ་དང་། དེ་དགག་པ་གཉིས། དང་པོ། རང་
སྡེ་གནས་མ་བུ་མང་བཀུར་ཁ་ཁ་ཅིག་བདག་ཕུང་དེ་ཉིད་དང་གཞན་ཉིད་དང་
1 1 6

འཇུག་འགྲེལ་ཟླ་བའི་ཞལ་ལུང་།
རྟག་མི་རྟག་ལ་སོགས་བརྗོད་དུ་མེད་པ་གང་ཟག་རྫས་ཡོད་འདོད་དེ་ཕྱོགས་
རེར་རེ་ནམ་ཡང་མི་འཐད་ལ་ལས་འབྲས་ཀྱི་རྟེན་དུ་བདག་ཡོད་པས་སོ་ཟེར།
བདག་དེ་རྣམ་ཤེས་དྲུག་གི་ཤེས་བྱར་དེ་འདོད་ཅིང་། དེ་ནི་ངར་འཛིན་ལྷན་
སྐྱེས་ཀྱི་དམིགས་པའམ་གཞིར་ཡང་འདོད་པ་ཡིན་ནོ། །དེའང་བདག་དེ་ཡུལ་
ཅན་ཤེས་པ་གང་གིས་འཛིན་ཞེ་ན་ཤེས་པ་རེ་རེ་བའི་ཕྱོགས་སུ་ལྷུང་ན་དེའི་
ཡུལ་ཁོ་ནར་རིས་སུ་ཆད་པར་འགྱུར་ཞིང་། ཡུལ་ཅན་གྱིས་མ་བཟུང་བར་ཡོད་
ཅེས་སྨྲ་མི་རུང་བས། དེ་ནི་ཕུང་ལྔ་དང་ཐ་དད་མིན་པར། རྣམ་ཤེས་དྲུག་ཆར་
གྱིས་ཤེས་ཞེས་སོ། །དེ་ལ་འོ་མ་ཞེས་པ་ཁ་དོག་དྲི་རོ་རེག་བྱ་ཡོད་པས་དབང་
པོ་དུ་མའི་ཡུལ་དུ་འགྱུར་བ་བཞིན་ནོ་སྙམ་པའོ། །ཁ་ཅིག་གིས་རྣམ་ཤེས་དྲུག་
པས་ཞེས་བསྒྱུར་བ་མི་འབྲེལ་ལོ། །གང་ཟག་དེ་རང་གི་ངོ་བོའི་སྒོ་ནས་ཤེས་
བྱ་མ་ཡིན་གྱི་གཟུགས་སོགས་སྐེ་མཆེད་དྲུག་ཡུལ་དུ་བྱས་པའི་སྒོ་ནས་དེ་ཤེས་
པར་བྱེད་པས་སོ། །གཉིས་པ་ལ། དངོས་པོར་གྲུབ་ན་བརྗོད་དུ་ཡོད་པར་ཐལ་
བས་དགག །བརྗོད་དུ་མེད་ན་དངོས་པོར་མེད་པར་ཐལ་བས་དགག །དེས་
ན་དངོས་པོའི་ཆོས་གཉིས་དང་བྲལ་བས་དངོས་པོར་མི་འགྲུབ་པས་དགག་པ་
གསུམ། དང་པོ། གང་ཕྱིར་གཟུགས་ལས་སེམས་ཐ་དད་པས་ན་སེམས་གཞན་
དུ་བརྗོད་དུ་མེད་པར་མི་རྟོགས་པར་ཐ་དད་ཅེས་རྟོགས་པ་ཡིན་ལ། དངོས་
པོ་ཡོད་ན་ནི་བརྗོད་མེད་རྟོགས་པ་མ་ཡིན་ཉིད་དེ་གང་རུང་དུ་བརྗོད་དུ་ཡོད་
པས་སོ།།གལ་ཏེ་བདག་འགའ་དངོས་པོར་གྲུབ་པར་གྱུར་ན། སེམས་ལྟར་
117

ཀུན་མཁྱེན་མི་ཕམ་རྒྱ་མཚོའི་གསུང་།
དུ་ཡོད་པར་གྲུབ་པའི་དངོས་པོ་ཡིན་པས་ན་བརྗོད་དུ་མེད་པར་མི་འགྱུར་རོ། །
གཉིས་པ། གང་ཕྱིར་ཁྱོད་ཀྱིས་ཀྱང་བུམ་པ་རང་རྐྱ་ཐུབ་པའི་དངོས་པོར་མ་
གྲུབ་པའི། ངོ་བོ་ཡིན་པས་རང་གི་གདགས་གཞི་གཟུགས་སོགས་ལས་གཅིག་
ཐ་དད་བརྗོད་དུ་མེད་པར་འགྱུར་བས་ཏེ་འགྱུར་བ་དེའི་རིགས་པས། བདུག་
གང་ཕུང་པོ་ལས་གཅིག་དང་ཐ་དད་གང་དུའང་བརྗོད་དུ་མེད་པར་འགྱུར་བ་
སྟེ༑ རང་གིས་སམ་དངོས་པོ་ཡོད་པར་གྲུབ་པར་རྟོགས་པར་མི་བྱའོ། །གསུམ་
པ༑ ཁྱོད་ཀྱི་རྣམ་ཤེས་ནི་རང་གི་བདག་ཉིད་ལས་གཞན་དུ་ནི། མི་འདོད་
ཅིང་གཟུགས་སོགས་ལས་གཞན་གྱི་དངོས་པོར་འདོད་ཅིང༌། དངོས་པོའི་ཆོས་
ཡིན་ནོ་ཅོག་ལ་རྣམ་པ་ཚུལ་དེ་གཉིས་མཐོང་བར་འགྱུར་པ། དེ་ཡི་ཕྱིར་བརྗོད་
མེད་ཀྱི་བདག་དེ་ནི་མེད་དེ་དངོས་པོའི་མཚན་ཉིད་ཀྱི་ཆོས་དང་བྲལ་ཕྱིར་ཚ་
བ་མེད་ན་མེ་མི་རུང་བ་བཞིན་ནོ། །གཉིས་པ་བདག་བརྟེན་ནས་བཏགས་པ་
ཙམ་དུ་བསྟན་པ་ལ།བདག་མཐའ་བདུན་དུ་མེད་ཀྱང་བརྟེན་ནས་བཏགས་པ་
ཤིང་རྟ་དང་འདྲ་བ་བསྟན་པ། དེས་དངོས་པོ་གཞན་ཀྱང་དེ་འདྲ་བའི་བཏགས
པར་བསྟན་པ་གཉིས། དང་པོ་ལ། བརྟེན་ནས་བཏགས་ཚུལ་དངོས་དང༌།
དེ་ལྟར་ཤེས་པའི་ཕན་ཡོན་གཉིས། དང་པོ་ལ། དཔེ་ཅན་བདག་མེད་ཚུལ་དང༌།
དེའི་དཔེ་ཤིང་རྟའི་ཚུལ་དང་སྦྱར་བ་གཉིས། དང་པོ། རྣམ་པར་དཔྱད་ན་གང་
ཟག་རྫ་ས་སུ་ཡོད་པ་མི་རིགས་པ་དེ་ཕྱིར་ངར་འཛིན་པའི་རྟེན་ནི་དངོས་པོ་སྟེ་
རྫས་སུ་གྲུབ་པ་མིན་ཅིང༌། རྣམ་པར་དཔྱད་ན་བདག་ཕུང་པོ་ལས་གཞན་པ་
1 1 8

འཇུག་འགྲེལ་ཟླ་བའི་ཞལ་ལུང༌།
ཡང་མིན་ལ་ཕུང་པོའི་ངོ་བོ་སྟེ་ཚོགས་པ་ཡ་གྱལ་གང་ཡང་མིན་པ་དང་། བདག་
ཕུང་པོ་རྣམས་ཀྱི་རྟེན་དུ་ཡོད་པ་མིན་ལ་བདག་ལ་འདི་ནི་ཕུང་པོ་དེ་དང་ལྡན་
པར་མིན་ཏེ། བདག་འདི་ནི་ཕུང་པོ་རྣམས་ལ་བརྟེན་ནས་འགྲུབ་པར་འགྱུར་
བ་ཙམ་ཞིག་གོ །གཉིས་པ་ལ། སྤྱི་དང༌། བྱེ་བྲག་གཉིས། དང་པོ། དེ་དཔེས་
བཤད་ན་ཤིང་རྟ་རང་གི་གདགས་གཞི་འཕང་ལོ་སོགས་ཡན་ལག་ལས་གཞན་
དུ་ཡོད་པར་འདོད་པ་མིན་ཏེ། དེ་ལ་མ་བརྟེན་པར་མེད་པས་སོ། །གཞན་
མིན་ཏེ་གཅིག་ཀྱང་མ་ཡིན་ཏེ་རེ་རེ་བ་ལ་མེད་པས་སོ། །ཡན་ལག་དེ་དག་དང་
ལྡན་པ་ཡང་མིན་ཞིང་སྟེ། གཅིག་ཐ་དད་དུ་མེད་པས་སོ། །ཡན་ལག་དག་ལ་
ཤིང་རྟ་ཕར་རྟེན་པའང་མིན་ལ་ཡན་ལག་དག་ཤིང་རྟ་དེར་ཚུར་རྟེན་པ་མིན་
ཏེ་ཕན་ཚུན་གཞན་དུ་མེད་པས་སོ། །ཡན་ལག་འདུས་པ་སྟེ་ཚོགས་ཅན་མིན་
པའི་ཚོགས་རྐྱང་ཙམ་པོ་ཡང་ཤིང་རྟ་མིན་པ་ལ་དབྱིབས་ཀྱང་ཤིང་རྟ་མིན་པ་
ཇི་བཞིན་ནོ། །
གཉིས་པ་ཚོགས་དབྱིབས་བྱེ་བྲག་ཏུ་དགག་པ་ལ། ཚོགས་ཙམ་ཤིང་རྟརའདོད་
པ་དགག་པ་དང༌། དབྱིབས་ཙམ་ཤིང་རྟར་འདོད་པ་དགག་པ་གཉིས། དང་
པོ༑ གལ་ཏེ་ཡན་ལག་ཚོགས་ཙམ་ཤིང་རྟར་འགྱུར་ན་ནི། ཤིང་རྟ་བཤིག་
ནས་གཤོལ་མདའ་སོགས་ཡན་ལག་སིལ་བུར་གནས་པའི་ཚོགས་པ་དེ་ལའང་
ཤིང་རྟ་ཉིད་ཡོད་པར་འགྱུར་ན་དེ་ལྟ་མིན་ཏེ་ཡན་ལག་ཚང་བར་ཚོགས་ཀྱང་
ད་རུང་ཡང་ཤིང་རྟའི་མིང་མི་རྙེད་པས་སོ། །གལ་ཏེ་དབྱིབས་སུ་གྲུབ་པ་ལ་
1 19

ཀུན་མཁྱེན་མི་ཕམ་རྒྱ་མཚོའི་གསུང༌།
ཟེར་ན་ཞེས་དེ་དག་གི་བསམ་ངོར་ཡན་ལག་མ་ཚོགས་པ་ནི་མེད་ཀྱང་། ཡན་
ལག་ཚོགས་པ་དེ་ཡང་དབྱིབས་གྲུབ་པས་ཡིན་ན་གང་ཕྱིར་དེའི་སྐབས་སུ་
ཡན་ལག་ཅན་ཤིང་རྟ་རང་མེད༵་པར་དེ་ཡི་ཡན་ལག་དྭག་མེད་པས་ཤིང་རྟའི་
དབྱིབས་ཡན་ལག་ཡིན་ལ། ཤིང་རྟ་དེའི་ཡན་ལག་ཅན་ཡིན་པས་སོ། །དེས་
ན་ཕྱོགས་སྔའི་ལུགས་ལ་ཡན་ལག་ཅན་མེད་པར་ཁས་བླངས་པས་དབྱིབས་
ཙམ་ཤིང་རྟར་རིགས་པའང་མིན་ནོ། །འང་སྒྲས་ཚོགས་པ་ཙམ་པོའང་མི་རིགས་
སོ༑ ༑གཉིས་པ་ལ་ཡན་ལག་གི་དབྱིབས་སོ་སོ་བ་ཤིང་རྟར་འདོད་པ་དགག་
པ་དང༌། ཚོགས་པའི་དབྱིབས་ཤིང་རྟར་འདོད་པ་དགག་པ་གཉིས། དང་པོ་
ལ༑ ཡན་ལག་གི་སྔར་གྱི་དབྱིབས་ཁོ་ན་ཤིང་རྟར་འདོད་པ་དགག་པ་དང་།
སྔར་ལས་གཞན་པའི་དབྱིབས་ཤིང་རྟར་འདོད་པ་དགག་པ་གཉིས། དང་པོ།
འོན་ཏེ་ཁྱོད་ཀྱིས་དབྱིབས་ཙམ་ཞིག་ཤིང་རྟར་འདོད་ན་དབྱིབས་དེ་ཡན་ལག་
རེ་རེའམ་ཚོགས་པའི་ཡིན། དང་པོ་ལྟར་ན་སྔར་གྱི་དབྱིབས་མ་བཏང་བའམ་
བཏང་ནས་ཡིན། དང་པོ་ཁྱོད་ལྟར་ན་འཕང་ལོ་ལ་སོགས་པའི་དབྱིབས་དེ་ནི་
ཡན་ལག་རེ་རེ་ལ་ཤིང་རྟ་མ་བཅས་པའི་སྔར་ནས་ཡོད་པར་གྱུར་པ། ཇི་ལྟ་
བ་དེ་བཞིན་ཤིང་རྟར་རྟོགས་པའི་གནས་སྐབས་འདི་ལའང་སྔར་དབྱིབས་དེ་
བཞིན་ཡིན་ན་ཡན་ལག་དེ་དག་སོ་སོར་བྱེ་བར་གྱུར་པ་དེ་དག་ལ་ཤིང་རྟ་མེད་
པ་དེ་ཇི་ལྟར་ཚོགས་པའི་སྐབས། ཤིང་རྟ་བཅས་པ་དཱ་ལྟར་ཡང་ནི་ཤིང་རྟ་
ཡོད་པ་མ་ཡིན་ནོ། །གཉིས་པ། ཚོགས་པའི་ཚེ་སྔར་དབྱིབས་བཏང་ནས་
1 2 0

འཇུག་འགྲེལ་ཟླ་བའི་ཞལ་ལུང༌།
དབྱིབས་ཁྱད་པར་བ་ཡོད་ན་དྭ་ལྟ་གལ་ཏེ་ཤིང་རྟ་ཉིད་ཀྱི་དུས་འདིར། ཡན་
ལག་འཕུང་ལོ་སོགས་ལ་སྔར་དང་མི་འདྲ་བའི་དབྱིབས་ཐ་དད་པ་ཞིག་ཡོད
ན༑ དེ་འདྲ་བ་འདི་གཟུང་བར་འགྱུར་དགོས་ན་དེ་ཡང་ཡོད་པ་མིན་ཏེ་དེ་ཕྱིར་
ཡན་ལག་གི་དབྱིབས་ཙམ་ཤིང་རྟར་ཡོད་པ་རིགས་པ་མ་ཡིན་ནོ། །གཉིས་
g
པ་ཚོགས་ཙམ་གྱི་དབྱིབས་ཤིང་རྟར་འདོད་པ་དགག་པ་ལ། ཚོགས་པ་ཙམ་
གྱི་དབྱིབས་ཤིང་རྟར་འདོད་པ་བཀག་པ་དང་། རིགས་པ་དེས་རྒྱ་སྟོང་པ་ལས་
འབྲས་བུ་འབྱུང་བར་འཐད་པར་བསྟན་པ་གཉིས། དང་པོ་ནི། གལ་ཏེ་ཡན་
ལག་བསྒྲིགས་པའི་ཚོགས་པ་ཁྱད་པར་བའི་དབྱིབས་དེ་ཤིང་རྟ་ཡིན་ཟེར་ན་
གང་ཕྱིར་ཁྱོད་ཀྱི་ལུགས་ལ་ནི་ཚོགས་པ་ཅང་མེད་དེ་ཅི་ཡང་མེད་པ་རྫས་མིན་
པས། དབྱིབས་དེ་རྫས་ཡན་ལག་ཚོགས་ཀྱི་མ་ཡིན་པར་ཚོགས་པ་རྐང་པ་
དེའི་ཡིན་ན། གང་ཞིག་ཅི་ཡང་མ་ཡིན་པ་རྫས་སུ་མེད་པའི་ཚོགས་པ་དེ་ལ་
བརྟེན་ནས་ཤིང་རྟའི་སྐབས། འདིར་ནི་མཐོང་དུ་རུང་བའི་དབྱིབས་སུ་ལྟ་ཞིག་
ཇི་ལྟར་འགྱུར་ཏེ་བཏགས་པ་ཙམ་གྱི་བརྟེན་ཅན་ཡིན་པས་སོ། །དེ་ཡང་ཤིང་
རྟ་ཚོགས་པ་ཅན་སོ་སོ་མིན་ལ། དེ་རྣམས་ཚོགས་པའི་སྐབས་ཙམ་ཡང་མིན་
པ་དེའི་ཚེ། ཚོགས་པའི་དབྱིབས་ཁྱད་པར་བ་དེ་ཤིང་རྟ་ཡིན་ན། དེ་སུའི་
དབྱིབས་ཡིན་པར་དཔྱད་ཚེ་འཕང་ལོ་སྲོག་ཤིང་གཟེར་བུ་ལྟེ་རྩིབས་དང་མུ་
ཁྱུད་རྣམས་ཀྱི་མིན་ཏེ་སྔར་མེད་པས་སོ། །དེས་ན་དབྱིབས་དེ་སྔར་སོ་སོ་བ་
ལ་མེད་པ་ལ་ཚོགས་པ་ལ་བརྟེན་ནས་དབྱིབས་སུ་གྲུབ་ལ་དབྱིབས་ཀྱི་རྟེན་
1 2 1

ཀུན་མཁྱེན་མི་ཕམ་རྒྱ་མཚོའི་གསུང་།
ཚོགས་ཅན་བཅད་པའི་ཚོགས་རྐྱང་མིན་པར་གྲུབ་པ་དང་། གཞན་ཡང་དབྱིབས་
ཙམ་ཤིང་རྟ་མིན་ཏེ། དེས་ཉེ་བར་བླང་བྱ་ཡིན་ཕྱིར། ཤིང་རྟའི་དབྱིབས་ཞེས་
འདོད་པས་སོ། །གཉིས་པ་ལ། སྤྱིར་བསྟན་པ་དང༌། བྱེ་བྲག་ཕྱེ་སྟེ་བཤད་པ་
གཉིས། དང་པོ། ཁྱོད་ཀྱི་འདི་ནི་ཇི་ལྟར་མི་བདེན་དུ་ཟིན་ཀྱང་ཚོགས་པ་
བཏགས་པ་ལ་བརྟེན་ནས་མི་བདེན་པའི་དབྱིབས་བཏགས་པ་འབྱུང་བར་
འདོད་པ། དེ་ལྟར་མི་བདེན་པ་མ་རིག་པ་དང་ས་བོན་ལྟ་བུ་ཡི་རྒྱུ་ལ་བརྟེན་
པར་བྱས་ནས྄། འདུ་བྱེད་མྱུ་གུ་ལྟ་བུ་འབྲས་བུའི་རྣམ་པ་མི་བདེན་པའི་རང་
བཞིན་ཅན་ཐམས་ཅད་ཀྱང་ནི་སྐྱེ་བར་ཤེས་པར་གྱིས་ཤིག་སྟེ། སྣང་གཞི་རྫ་སས་
སུ་ཡོད་མི་དགོས་པར། རྫུན་པ་ལས་རྫུན་པ་འབྱུང་བར་རྟོགས་པས་སོ། །
གཉིས་པ། ཤིང་རྟའི་དཔེ་སྐབས་བརྟགས་པའི་བརྟགས་པ་འདིས་ནི་གཟུགས་
ལ་སོགས་པའི་རྡུལ་བརྒྱད་འདབ་འབྱོར་དེ་དེ་ལྟར་རྫས་སུ་གནས་པ་རྣམས་
ལ༑ བུམ་བློ་སོགས་འབྱུང་ངོ་ཞེས་བྱའང་རིགས་པ་མ་ཡིན་པ་ཉིད་དོ། །དེ་
ལ་གདགས་གཞི་གཟུགས་སོགས་ཡོད་པས་སོ་ཟེར་ན་སྐྱེ་བ་མེད་པས་གཟུགས་
སོགས་ཀྱང་ཡོད་པ་མིན་པ། དེ་ཡི་ཕྱིར་ཡང་བདག་དང་བུམ་སོགས་དེ་དག་
གཟུགས་སོགས་ཀྱི་དབྱིབས་ཀྱི་ཁྱད་པར་དུའང་མི་རིགས་ཞེས་པ་དེ་ཡང་འཐད་
པར་འགྱུར་རོ། །གཉིས་པ་བཏགས་པ་ཙམ་དུ་རྟོགས་པའི་ཕན་ཡོན་ལ་དཔེ་
ཤིང་རྟ་དང་སྦྱར་ཏེ་བཤད་པ་དང་། དཔེ་ཅན་བདག་ལ་སྦྱར་ཏེ་བཤད་པ་གཉིས།
དང་པོ་ལ། ཐ་སྙད་ཀྱི་རྣམ་གཞག་མི་འཇིག་པར་ཤིན་ཏུ་འཐད་པའི་ཡོན་ཏན་
1 2 2

འཇུག་འགྲེལ་ཟླ་བའི་ཞལ་ལུང༌།
དང་། དོན་དམ་པ་བདེ་བླག་ཏུ་རྟོགས་པའི་ཕན་ཡོན་གཉིས། དང་པོ་ལ་མཐའ་
བདུན་དུ་མ་དཔྱད་པར་གྲགས་པ་ཙམ་དུ་ཡོད་པར་བསྟན་པ་དང་། རང་བཞིན་
མེད་ཀྱང་ལྟོས་ཏེ་བཏགས་པའི་ཐ་སྙད་དེས་དོན་གྲུབ་པའི་ཚུལ་གཉིས། དང་
པོ་ཤིང་རྟ་སོགས་དེ་ནི་དེ་ཉིད་དོན་དམ་དུའམ་ཀུན་རྫོབ་འཇིག་རྟེན་དུ་རྣམ་
པ་བདུན་གྱིས་བཙལ་ཞིང་དཔྱད་ཀྱང་འགྲུབ་པར་འགྱུར་པ་མིན་མོད་ཀྱི། དེ་
ལྟར་རྣམ་དཔྱད་མེད་པར་འཇིག་རྟེན་ཉིད་ལས་འདིར་ནི་རང་གི་ཡན་ལག་ལ་
བརྟེན་ནས་ཤིང་རྟ་ཞེས་འདོགས་པ་ཡིན་ནོ། །གཉིས་པ། དེ་ལྟ་བུའི་བཏགས་
པའི་ཤིང་རྟ་དེ་ཉིད་ཐ་སྙད་དུ་ཡན་ལག་ཅན་དེ་ཆ་ཤས་ཅན་ཡང་ཡིན་ལ། ཤིང་
རྟ་དེ་ཉིད་ལས་བྱ་བའི་བྱ་བ་ལ་ལྟོས་ནས་བྱེད་པོ་ཞེས་རང་གི་ཡན་ལག་སོགས་
ལ་ལྟོས་ནས་འགྲོར་ཏེ་འགྲོ་བ་རྣམས་ཀྱིས་འདིར་བསྙད་ཅིང༌། སྐྱེ་བོ་རྣམས་
ལ་ཉེ་བར་བླང་བྱའི་ལས་ལ་ལྟོས་ནས་ལེན་པོ་ཉིད་དུ་འགྲུབ་པ་ཡིན་ལ། བརྟེན་
ནས་བཏགས་པའི་ཕྱོགས་ལ་ལེན་པོ་སོགས་ཐ་སྙད་ཀུན་རུང་གི་ཤིང་རྟའི་
བརྟགས་དོན་དཔྱད་ན་རང་བཞིན་གྱིས་གྲུབ་པ་དཔྱད་ནས་འཇོག་པའི་ལུགས་
ལ་མི་རྙེད་པས་ཤིང་རྟ་མེད་པར་ཐལ་བ་ཡིན་པས་འཇིག་རྟེན་གྲགས་པའི་ཀུན་
རྫོབ་ཡན་ལག་ལས་ཐ་དད་པའི་ཡན་ལག་ཅན་མེད་ཞེས་མ་བརླག་ཅིགབདག་
ཞེས་བྱ་བ་ཡང་ཕུང་པོ་ལ་བརྟེན་ནས་བཞག་པ། ཐ་སྙད་དུ་ལེན་པ་པོ་ལ་སོགས་
པ་འདི་ལྟར་མི་འདོད་པར་ཚོགས་ཅན་དང་ཐ་དད་དུ་ཁས་མ་བླངས་ན་རིགས་
པས་ཇི་ལྟར་དཔྱད་པའི་སྐྱོན་འདི་ཡང་འཇུག་གོ །བཏགས་པའི་བདག་ཙམ་
1 2 3

ཀུན་མཁྱེན་མི་ཕམ་རྒྱ་མཚོའི་གསུང༌།
པོ་དེ་ལ་ལྟོས་པའི་ཆ་ཆ་ཅན་དང་བདག་གི་སེམས་སོགས་འཇིག་རྟེན་གྲགས་
པའི་ཐ་སྙད་མ་ཉམས་པར་བཞག་རུང་གི གཞན་ལྟར་ན་ཤིང་རྟའི་དབྱིབས་
ཞེས་དང་། བདག་གི་སེམས་སོགས་བརྗོད་པ་མེད་པར་ཐལ་བས་སོ།།གཉིས་
པ་ལ་དངོས་དང་། དོགས་སྤང་གཉིས། དང་པོ། དེ་ལྟར་ཤིང་རྟ་རྣམ་པ་བདུན་
གྱིས་མེད་པ་གང༵་དེ་ཇི་ལྟ་བུར་ན། ཡོད་ཅེས་རྣལ་འབྱོར་པས་འདིའི་ཡོད་
ཚུལ་མི་རྙེད་དེ། ཡོད་ན་དེ་བདུན་གང་རུང་དུ་ཡོད་པས་ཁྱབ་པའི་ཕྱིར་རོ། །
དེ་ལྟར་མེད་པར་རྟོགས་པ་དེས་དེ་ཁོ་ན་ཉིད་ལའང་བདེ་བླག་ཏུ་འཇུག་པར་
འགྱུར་བས། དབུ་མ་པའི་ལུགས་འདིར་ནི་ཤིང་རྟ་དེའི་གྲུབ་པའམ་ཡོད་པའི་
ཚུལ་ནི་མ་བརྟགས་མ་དཔྱད་པར་ཡོད་པ་དེ་བཞིན་དུ་འདོད་པར་བྱ་བ་ཡིན་
ནོ༑ ༑གཉིས་པ་ཡན་ལག་ཅན་མེད་ཀྱང་ཡན་ལག་ཡོད་པར་དོགས་ན། ཤིང་
རྟ་མེད་ཀྱང་ཡན་ལག་ཡོད་དོ་ཟེར་ན་ཤིང་རྟ་ཡོད་ཉིད་མིན་ན་དེ་ཡི་ཚེ། ཡ༷ན་
ལག་ཅན་མེད་པས་དེའི་ཡན་ལག་ཀྱང་མེད་པ་ཡིན་ནོ། །ཡན་ལག་ལ་ཤིང་
རྟའི་ཡན་ལག་ཏུ་འཛིན་པའང་སྔར་ཤིང་རྟ་མཐོང་བའི་ཞེན་པའི་དབང་གིས་
བྱུང་གི་ཤིང་རྟ་མ་ཤེས་པས་དེ་ལ་དེའི་ཡན་ལག་ཏུ་མི་དམིགས་སོ། །ཤིང་རྟ་
ཚིག་ན་ཡན་ལག་མེད་པའི་དཔེ་བཞིན་བློ་ཤེས་རབ་ཀྱི་མེས་ཡན་ལག་ཅན་
ཤིང་རྟ་བསྲེགས་པ་ན་ཡན་ལག་གོ་སྟེ་དེ་གཉིས་ལྟོས་པས་ཡན་ལག་ཡོད་པར་
མི་དམིགས་སོ། །གཉིས་པ་དཔེ་ཅན་དགག་པ་ལའང་། རང་བཞིན་མེད་ཀྱང་
ཐ་སྙད་ཀྱི་རྣམ་བཞག་ཤིན་ཏུ་འཐད་པའི་ཚུལ་དང་། དོན་དམ་པ་མངོན་དུ་
1 2 4

འཇུག་འགྲེལ་ཟླ་བའི་ཞལ་ལུང་།
འགྱུར་ཚུལ་གཉིས། དང་པོ། ཇི་ལྟར་འཕང་ལོ་སོགས་ལ་བརྟེན་ནས་ཤིང་
ལྟར་འདོགས་ཤིང་འཕང་ལོ་སོགས་ཉེར་ལེན་དང་ཤིང་རྟ་ཉེ་བར་ལེན་པོ་ཡིན་
པ་དེ་བཞིན་དུ་འཇིག་རྟེན་ན་གྲགས་པའི་ཀུན་རྫོ་བ་ཀྱི་བདེན་པ་གཟུགས་སོགས་
ཕུང་པོ་ལྔ་དང་། མིག་སོགས་ཁམས་དྲུག་དང་དེ་བཞིན་སྐྱེ་མཆེད་དྲུག་རྣམས་
ལ་བརྟེན་ནས། བཏགས་པའི་བདག་ཀྱང་ཕུང་སོགས་ཉེ་བར་ལེན་པོ་ཉིད་དུ་
འདོད་དོ། །ཉེར་ཏེ་ཉེ་བར་ལེན་པའི་བྱ་བ་ལས་ནི་ཕུང་པོ་ལྔ་ཡིན་ལ་བདག་
འདི་ནི་བྱེད་པོའང་ཡིན་ནོ། །
གཉིས་པ་ལ། ལམ་རྟག་ཆད་དང་བྲལ་བའི་ལྟ་བ་རྟོགས་པ་དང་།འབྲས་བུ་
རྣམ་གྲོལ་ཐོབ་པར་བསྟན་པ་གཉིས། དང་པོ། བཏགས་ཙམ་ཡིན་པ་དེའི་
ཕྱིར་བདག་དེ་དངོས་པོར་གྲུབ་པ་ཡོད་པ་མིན་ཕྱིར་འདི་ནི་སྔར་ཡོད་ཕྱིས་མི་
འགྱུར་བའི་བརྟན་པ་མིན་ཞིང་། ཡིན་ན་ཕུང་པོ་ལས་ཐ་དད་པའི་རྟག་པ་ཡིན་
དགོས་ལ། དེ་མེད་པས་སོ། །ཕུང་པོ་དང་གཅིག་མིན་པས་ན་མི་བརྟན་པ་ཉིད་
ཕུང་པོ་བཞིན་དུ་སྐྱེ་འཇིག་བྱས་པ་ཅན་མིན་པས་བདག་འདི་ནི་སྐྱེ་འཇིག་ཅན་
གཉིས་ཀ་མིན་ཅིང༌། འདི་ལ་རྟག་པ་ཉིད་དང་མི་རྟག་པ་དང་གཉིས་ཡིན་དང་
གཉིས་མིན་ལ་སོགས་པ་ཡང་ཡོད་པ་མིན་ལ་བདག་ཕུང་པོ་དེ་ལས་དེ་ཉིད་
མེད་པས་མི་རྟག་མི་བརྟན་སོགས་མེད་པ་དང་ནི་གཞན་ཉིད་དུ་གྲུབ་པ་མེད་
པས་རྟག་པ་སོགས་མེད་དོ། །གཉིས་པ་ལ་བཏགས་པ་ཙམ་ཡིན་པས་ངར་
འཛིན་ལྷན་སྐྱེས་ཀྱི་ཡུལ་སུན་ཕྱུང་ནུས་པ་དང༌། དེ་སུན་ཕྱུང་བས་བདག་གི་
125

ཀུན་མཁྱེན་མི་ཕམ་རྒྱ་མཚོའི་གསུང༌།
བ་ཡང་མེད་ཚུལ། དེ་གཉིས་ཀ་མེད་ན་རྣམ་པར་གྲོལ་བ་འཐད་ཚུལ་གསུམ།
དང་པོ། མཐའ་བདུན་དུ་མེད་ན་ཅི་ལ་འཛིན་སྙམ་ན། གཞི་གང་ལ་དམིགས་
ནས་རྟག་ཏུ་འགྲོ་བ་རྣམས་ངར་འཛིན་པའི་བློ་རབ་ཏུ་འབྱུང་ཞིང་དེ་ཡི་རྒྱུད་དུ་
གཏོགས་པ་སོགས་གང་ཡིན་དེར་འབྲེལ་བའི་ང་ཡིར་འཛིན་པའི་བློ་འབྱུང་
བའི་བདག་དེ་ནི། མ་བརྟགས་པར་འཇིག་རྟེན་གྲགས་པར་ཏེ་གྲགས་པའི་
ངོར་གཏི་མུག་ལས་བྱུང་བ་ཡིན་ཏེ་རང་གི་ངོ་བོས་མིན་ནོ། །དེ་ལྟར་བཏགས་
པ་ཡིན་པས་ཡུལ་སུན་ཕྱུང་ནུས་པ་ཡིན་ནོ། །གཉིས་པ། རྫ་མཁན་མེད་པར་
བུམ་པ་མེད་ལྟར་གང་ཕྱིར་བྱེད་པོ་མེད་པ་ཅན་ལ་དེའི་ལས་སུ་བྱ་བའང་མེད་
ལ༑ དེ་ཕྱིར་བདག་གི་བ་ནི་དབང་སྒྱུར་བྱེད་ཀྱི་བདག་མེད་པར་ཡོད་པ་མིན་
ནོ༑ ༑གསུམ་པ། དེ་ཕྱིར་བདག་དང་བདག་གི་བ་རང་བཞིན་གྱིས་གྲུབ་པའི་
སྟོང་པར་ལྟ་ཞིང་། དེའི་རྒྱུན་གོམས་པས་རྣལ་འབྱོར་པ་དེ་ནི་འཁོར་བའི་འཆིང་
བ་ལས་རྣམ་པར་གྲོལ་བར་འགྱུར་རོ། །འདི་དག་ལ་གོ་བ་ཆགས་ན་ཆོས་
ཐམས་ཅད་མིང་དུ་བཏགས་པ་ཙམ་ཞེས་པའི་དོན་ལ་ཡིད་ཆེས་པས་ཤིན་ཏུ་
རྩད་ཆོད་ཅིག །གཉིས་པ་བདག་དང་ཤིང་རྟ་བརྟགས་པ་ཙམ་དུ་བསྟན་པའི་
རིགས་པ་དེ་གཞན་ལ་བསྒྲེ་བ་ལ། བུམ་སྣམ་སོགས་ཆ་དང་ཆ་ཅན་སོགས་ལ་
བསྒྲེ་བ་དང༌། རྒྱུ་འབྲས་ལ་བསྒྲེ་བ་གཉིས། དང་པོ། བུམ་པ་དང་སྣམ་བུ་དང་
རེ་ལྡེ་དང་དམག་དང་ནགས་ཚུལ་དང་ཕྲེང་བ་དང་ལྗོན་ཤིང་དྭང་། ཁང་ཁྱིམ་
དང་ཤིང་རྟ་དང་ཤིང་རྟ་ཕྲན་ཏེ་ཤིང་རྟ་ཆུང་ངུ་ཇ་སིག་གསུམ་ཙམ་ཤོང་བ་དྭང་
1 2 6

འཇུག་འགྲེལ་ཟླ་བའི་ཞལ་ལུང༌།
མགྲོན་གནས་ལ་སོགས་དངོས་པོ་རྣམས་གང་དག་དང་། དེ་བཞིན་ཡན་ལག་
ལ་བརྟེན་ནས་རྒྱུ་མཚན་གང་དྭག་གིས་སྒོ་ནས་སྐྱེ་བོ་འདིས་བསྙད་པ་དེ་རྣམས་
ཀྱང་ཤིང་རྟ་དེ་བཞིན་དུ་རྟོགས་པར་བྱ་ཞིང་འཇིག་རྟེན་གྱིས་བཏགས་པ་ལ་དཔྱད་
པར་མི་བྱ་སྟེ་གང་ཕྱིར་ཐུབ་དབང་དེ་ནི་འཇིག་རྟེན་ང་དང་ལྷན་ཅིག་རྩོད་ཀྱི་ང
ནི་འཇིག་རྟེན་དང་ལྷན་ཅིག་མི་རྩོད་དོ་ཞེས་འཇིག་རྟེན་ན་ཡོད་པར་གསུངས་
པས་དེ་དང་རྩོད་པར་མི་མཛད་པའི་ཕྱིར་རོ། །གྱོ་མོ་སོགས་ཡན་ལག་དང་
དཀར་པོ་སོགས་ཡོན་ཏན་དང་འདོད་ཅིང་ཆགས་པ་དང་ལྟོ་ལྡིར་སོགས་མཚན་
ཉིད་དང་ནི་བསྲེག་བྱ་བུད་ཤིང་ལ་སོགས་པ་དང༌། ཡོན་ཏན་ཅན་དུང་སོགས་
དང་ཡན་ལག་ཅན་བུམ་པ་དང་ཆགས་པ་ནི་འདོད་ཆགས་ཀྱི་རྟེན་དང་བུམ་པ་
ལྟ་བུ་མཚན་གཞི་དང་སྲེག་བྱེད་མེ་ལ་སོགས་པའི་དོན་དེ་དག །ཕན་ཚུན་ལྟོས་
པ་ཡིན་པས་དེ་རྣམས་ཤིང་རྟའི་རྣམ་པར་དཔྱད་པ་བྱས་པས་རྣམ་པ་བདུན་དུ་
བཙལ་ན་ཡོད་པ་མ་ཡིན་ཞིང༌། དོན་དམ་དཔྱོད་པ་དེ་ལས་གཞན་དུ་གྱུར་པར་
ལྟོས་ཏེ་བཏགས་པ་ཙམ་གྱིས་འཇིག་རྟེན་གྲགས་པའི་སྒོ་ནས་ཡོད་པ་ཡིན་ནོ།།
གཉིས་པ་ལ་དངོས་དང་། དེ་རང་ལ་མཚུངས་པའི་རྩོད་སྤོང་གཉིས། དང་པོ་
ལ་རྒྱུ་འབྲས་རང་བཞིན་གྱིས་གྲུབ་ན་གང་སྔ་དྲིས་ནས་དགག་པ་དང་། རྒྱུ་
འབྲས་ཕྲད་དམ་མ་ཕྲད་པར་སྐྱེད་དྲིས་ནས་དགག་པ་དང་། རྒྱུ་འབྲས་གཅིག་
མ་གྲུབ་ན་གཅིག་ཤོས་ཀྱང་མ་གྲུབ་པར་སྟོན་པ། རྩོད་པ་དེ་རང་ལ་མི་མཚུངས་
པའི་ཚུལ་དང་བཞི། དང་པོ། གལ་ཏེ་རྒྱུ་ཡིས་བསྐྱེད་པར་བྱ་བ་སྐྱེད་པ་དེ་ལྟ་
127

ཀུན་མཁྱེན་མི་ཕམ་རྒྱ་མཚོའི་གསུང༌།
ན་བསྐྱེད་བྱ་སྐྱེད་པ་དེ་རྒྱུ་ཡིན་ཞིང༌། གལ་ཏེ་འབྲས་བུ་མི་བསྐྱེད་ན་ནི་སྐྱེད་
བྱེད་དེ་མེད་པས་འབྲས་བུ་རྣམས་རྒྱུ་མེད་ཅན་དུ་འགྱུར་ལ།འབྲས་བུ་ཡང་ནི་
རྒྱུ་ཡོད་པར་གྱུར་ན་སྐེ་བར་འགྱུར་བ་དེ་ཡི་ཕྱིར་ལྟོས་ནས་མིན་པར་ཕན་ཚུན་
ངོ་བོས་གྲུབ་ན་རྒྱུ་གང་ལས་འབྲས་བུ་གང༵་ཞིག་འབྱུང་བར་འགྱུར་བ་དེ་ཡང་
དེ་གཉིས་གང་ཞིག་ལས་སྔར་གང༵་ཞིག་འགྱུར་བ་དེ་སྨོས་ཞེས་རྒྱུ་མི་སྔ་སྟེ་རྒྱུ་
རང་འཇོག་བྱེད་འབྲས་བུ་མེད་པས་རྒྱུ་ཡིན་པར་མི་འགྲུབ་བོ། །འབྲས་བུ་མི་
སྔ་སྟེ་རྒྱུ་མེད་པས་སོ། །
གཉིས་པ། གལ་ཏེ་ཁྱོད་ཀྱི་རྒྱུ་ཡིས་ཕྲད་ནས་འབྲས་བུ་སྐྱེད་པར་བྱེད་ན་དེ་ཡི་
ཚེ༑ རྡུལ་ཕྲ་མོ་དག་ཀྱང་ཇི་སྲིད་པར་ཡོད་ན་ཕྲད་པ་མེད་ལ་བར་མེད་ན་ཀླུང་
དང་རྒྱ་མཚོའི་ཆུ་བཞིན་དེ་དག་ནུས་པ་གཅིག་པས་སྐྱེད་བྱེད་རྒྱུ་དང་འབྲས་
བུ་ཐ་དད་མེད་པར་འགྱུར་ཞིང་། སོ་སོར་ནཱ་ནི་མ་འཕྲད་པས་ཅི་ཡང་མི་ཕན་
ཏེ་ཤར་གྱི་ས་བོན་དང་ནུབ་ཀྱི་འབྲས་བུ་ལྟར་རྒྱུ་འདི་ཡང་རྒྱུ་མིན་རྣམས་དང་
ཁྱད་པར་མེད་པར་འགྱུར་ལ། ཕྲད་མ་ཕྲད་གཉིས་པོ་འདི་དག་སྤངས་ནས་
རྟོག་པ་གསུམ་པ་གཞན་ཡང་ཡོད་པར་འགྱུར་པ་མ་ཡིན་ནོ། །གསུམ་པ། ཅི་
སྟེ་གཉིས་ཆར་མི་འཐད་པ་དེ་ལྟར་ན་ཁྱོད་ཀྱི་རྒྱུ་ཡིས་འབྲས་བུ་བསྐྱེད་པར་མི་
བྱེད༵་པ་དེ་ཡི་ཕྱིར་འབྲས་བུ། ཞེས་བྱ་བ་ཡོད་པ་མིན་ཏེ་དེ་མེད་ན་འབྲས་བྲལ་
གྱི་རྒྱུ་ནི་རྒྱུར་འཇོག་པའི་རྒྱུ་མཚན་ནམ་རྒྱུ་མེད་པ་ཅན་དུ་འགྱུར་བས་རྒྱུ་ཡང་
ཡོད་པའང་མིན་ནོ། །བཞི་པ། གང་ཕྱིར་རྒྱུ་འབྲས་འདི་དག་གཉིས་ཆར་
128

འཇུག་འགྲེལ་ཟླ་བའི་ཞལ་ལུང་།
ཡང་ནི་མི་བདེན་པ་སྒྱུ་མ་དང་འདྲ་བ་དེ་ཡི་ཕྱིར་བདག་ལ་སྐྱོན་དུ་མི་འགྱུར་ཏེ།
དཔེར་ན་སྒྱུ་མའི་སྤྲུལ་པས་ལག་མཐིལ་དུ་རྒྱལ་པོ་དཔུང་ཚོགས་ཡན་ལག་བཞིས་
གཡུལ་འགྱེད་ན་དེ་བདེན་པར་ཡོད་ན་དཔུང་ཚོགས་དུ་མ་ཟད་མི་གཅིག་ཀྱང་
མི་ཤོང་བས་མི་འཐད་ལ་བདེན་པར་མེད་ནས་ལག་མཐིལ་ཆེར་མ་སོང་། དཔུང་
ཚོགས་ཆུང་ངུར་མ་སོང་ཡང་དཔུང་དུ་སྣང་བ་ཙམ་ཡིན་གྱི་བདེན་པར་མེད་པས་
འདི་ལ་འདི་ཆུད་པར་མི་འཐད་ཅེས་བརྒལ་ཞིང་བརྟགས་པ་མི་འཇུག་པ་བཞིན་
ནོ༑ ༑དེས་ན་འཇིག་རྟེན་རྣམས་ཀྱིས་མ་བརྟགས་པར་གྲགས་པ་ཡི་དངོས་པོ་
རྣམས་ཀྱང་ཡོད་པར་རུང་བས་སོ། །གཉིས་པ་ཐལ་བ་དེ་རང་གི་སུན་འབྱིན་
ལ་ཡང་མཚུངས་པའི་རྩོད་སྤོང་ལ། རྩོད་པ་དང་། དེའི་ལན་གཉིས། དང་པོ་
ལ༑ ཕྲད་སོགས་རང་ལ་མཚུངས་པར་ཐལ་བས་རྩོད་པ་དང་།ཐལ་བ་དེ་འདྲ་
བ་གཏན་ཚིགས་ཡང་དག་མིན་པའི་རྩོད་པ་དང་། རང་ཕྱོགས་མེད་པའི་སུན་
ཅི་ཕྱིན་དུ་རྒོལ་བ་ཡིན་པའི་རྩོད་པ་གསུམ། དང་པོ། འོ་ན་དབུ་མ་པ་ཁྱོད་ཀྱིས་
སུན་འབྱིན་འདིས་སུན་དབྱུང་བྱ་ཕྲད་ནས་འབྱིན་ནམ་མ་འཕྲད་པར་སུན་
འབྱིན། ཡིན་ཞེས་ཉེས་པ་འདི་ནི་ཁྱོད་ལའང་ཐལ་བར་འགྱུར་བ་མ་ཡིན་ནམ།
གང༵་ཚེ་ཕྲད་མ་ཕྲད་མི་རུང་ཞེས་ཚིག་དེ་སྐད་སྨྲ་ཞིང་རང་གི་ཕྱོགས་ཁོ་ན་རྣམ་
པར་འཇོམས་པ། དེ་ཚེ་ཁྱོད་ཀྱིས་སུན་དབྱུང་བ་སུན་ནི་འབྱིན་པར་ནུས་པ་མ་
ཡིན་ཏེ་ཞེས་སོ། །གཉིས་པ། གང༵་གི་ཕྱིར་རང་གི་ཚིག་ལའང་ཐལ་བ་མཚུངས་
པའི་ལྟག་ཆོད་ཀྱིས་ཏེ་གཏན་ཚིགས་ལྟར་སྣང་གིས་གང་མ་ཕྲད་པར་མཚུངས་
1 2 9

ཀུན་མཁྱེན་མི་ཕམ་རྒྱ་མཚོའི་གསུང༌།
པས་སྐྱེད་པར་བྱེད་པ་མ་ཡིན་ནོ་ཞེས་པ་འདི་ལ་རིགས་པ་ཅི་ཞིག་ཡོད་དེ། འདི་
ལྟར་འོས་ཤིང་འཐད་པའི་ཁབ་ལེན་གྱིས་ལྕགས་མ་ཕྲད་ཀྱང་ཡུལ་རུང་བ་ན་
གནས་པ་འགུགས་ཀྱི་མ་ཕྲད་པ་ཀུན་མི་འདྲེན་ལ་མིག་གིས་མ་ཕྲད་ཀྱང་ཡུལ་
རུང་བ་ན་གནས་པའི་གཟུགས་ལས་ཐམས་ཅད་མི་མཐོང་བ་ལྟར་རྒྱུས་ཀྱང་
མ་ཕྲད་པར་འབྲས་བུ་རུང་བ་བསྐྱེད་ཀྱང་མ་ཕྲད་པ་ཐམས་ཅད་མི་བསྐྱེད་པས།
རིགས་པ༵་མེད༵་པར་དངོས་པོ་མཐའ་དག་ལ་སྐུར་པ་འདེབས་པ་དེ་ཡི་ཕྱིར།
དབུ་མ་པ་ཁྱོད་ནི་སྐྱེ་བོ་དམ་པས་བཞེད༵་པར་མི་འགྱུར་ཞིང་སྟེ་མི་འགྱུར་རོ།
གསུམ་པ། གང་གི་ཕྱིར། ཁྱོད་ལ་རང་ཕྱོགས་བཞག་པ་མེད་པས་གཞན་
འབའ་ཞིག་སུན་ཅི་ཕྱིན་དུ་རྒོལ་བ་པའང་ཡིན་ནོ་ཞེ་ན། གཉིས་པ་ལན་ལ།
ཕྲད་སོགས་ཀྱི་ལན་བསྟན་པ་དང་། ལན་ལྷག་མ་གོང་དུ་བཤད་ཟིན་པར་བསྟན་
པ་གཉིས། དང་པོ་ལ། རྩོད་པ་དེ་གཞན་ཕྱོགས་ལ་འགྱུར་གྱི་རང་ཕྱོགས་ལ་
མི་འགྱུར་པར་མདོར་བསྟན། དེ་རིགས་པས་རྒྱས་པར་བཤད་པ་གཉིས། དང་
པོ༑ སུན་འབྱིན་པས་སུན་དབྱུང་བྱ་དང་མ་འཕྲད་སུན་ནི་འབྱིན་པར་བྱེད་
དམ། འོན་ཏེ་ཕྲད་ནས་སུན་འབྱིན་ཡིན་ཞེས་སྨྲས་ཟིན་ཉེས་པ་ནི་འདིར་རྒོལ
བ་གང་ལ་ངེས་པར་བདེན་གྲུབ་ཏུ་སྨྲ་བའི་ཕྱོགས་ཡོད་པ་སྟེ་དངོས་པོ་རང་བཞིན་
གྱིས་གྲུབ་པར་དམ་བཅའ་བ་དེ་ལ་འགྱུར་གྱི་དབུ་མ་པ་བདག་ལ་ཕྱོགས་འདི་
ནི༑ ཡོད་པ་མིན་པས་ཐལ་བ་འགྱུར་བ་འདི་ནི་སྲིད་པ་མ་ཡིན་ནོ། །རང་
ལུགས་ལ་སུན་འབྱིན་བྱེད་དང་དབྱུང་བྱ་གཉིས་ཀ་ཕྲད་ནས་ཀྱང་ངམ། མ་ཕྲད་
130

འཇུག་འགྲེལ་ཟླ་བའི་ཞལ་ལུང༌།
པར་ཡང་མི་འབྱིན་ཏེ་དེ་གཉིས་རང་བཞིན་མེད་པས་སོ། །དེ་ལྟར་ན་མདོ་ལས།
ཅི་སྐྱེས་པའི་ཆོས་ཀྱིས་མ་སྐྱེས་པ་ཐོབ་བམ། མ་སྐྱེས་པའི་ཆོས་ཀྱིས་མ་སྐྱེས་
པ་ཐོབ་པར་འདོད་ཅེས་དྲིས་པའི་ལན་དུ། དེ་གཉིས་ཀ་མི་འདོད་ཅེས་གསུངས་
ལ་དེ་ལྟར་ན་ཅི་ཐོབ་པ་མེད་ཅིང་མངོན་པར་རྟོགས་པ་མེད་དམ། ཞེས་གསུངས་
པའི་ཚེ། དེ་གཉིས་ཡོད་ཀྱི། གཉིས་ཀྱིས་ཚུལ་གྱིས་ནི་མ་ཡིན་ནོ། །ཐོབ་པ་
དང་མངོན་རྟོགས་ནི་འཇིག་རྟེན་ཐ་སྙད་དུ་ཡིན་ལ་རྒྱུན་ཞུགས་སོགས་བཞི་དང་
རང་རྒྱལ་བྱང་སེམས་ཀྱང་འཇིག་རྟེན་ཐ་སྙད་དུ་ཡིན་གྱི། དོན་དམ་པར་དེ་མེད་
དོ་ཞེས་པ་ལྟ་བུའོ། །
གཉིས་པ་ལ། དཔེ་བསྟན་པ། དོན་སྒྲུབ་པ། ཇི་ལྟར་བརྗོད་ཀྱང་རང་བཞིན་
མེད་པའི་ཕྱོགས་སུན་འབྱིན་མི་ནུས་པའི་ཚུལ་གྱིས་མཇུག་བསྡུ་བ་གསུམ། དང་
པོ་ལ། གཟུགས་བརྙན་གྱི་དཔེ་སྤྱིར་བསྟན་པ་དང་། གཟུགས་བརྙན་མི་བདེན་
ཀྱང་དེ་ལ་བརྟེན་ནས་གདོང་གི་དྲི་མ་སྦྱང་ནུས་པའི་དཔེ་བྱེ་བྲག་ཏུ་བཤད་པ་
གཉིས། དང་པོ། དཔེ་ཇི་ལྟར་ཁྱོད་ཀྱིས་ཉི་མའི་དཀྱིལ་འཁོར་ལ་ཡོད་པ་
གཟས་སྒྲིབ་པ་སོགས་ཀྱི་ཁྱད་པར་རྣམས། ཆུའམ་མེ་ལོང་ལ་གཟུགས་བརྙན་
ཤར་བ་ལ་ཡང་གཟས་བཟུང་བ་ལ་སོགས་པ་རྣམས་དེ་ཡི་ཚེ་མཐོང་བར་འགྱུར་
ལ༑ ཉི་མ་དང་ནི་གཟུགས་བརྙན་རྣམ་པར་ཕྲད་ནས་སྐྱེའམ་མ་ཕྲད་པར་སྐྱེ་
ཞེས་རྣམ་པར་རྟོག་པ་ཀུན་ཏུ་མི་རིགས་མོད་ཀྱི་ཉི་མ་སོགས་ལ་བརྟེན་ནས་
ཐ་སྙད་ཀྱི་དབང་གིས་བཞག་པའི་གཟུགས་བརྙན་ཙམ་ཞིག་འབྱུང་བར་འགྱུར་
1 3 1

ཀུན་མཁྱེན་མི་ཕམ་རྒྱ་མཚོའི་གསུང༌།
ཞིང་། གཉིས་པ། གཞན་ཡང་གཟུགས་བརྙན་མི་བདེན་བཞིན་དུའང་རང་
གི་བྱད་བཞིན་མཛེས་པར་བསྒྲུབ་བྱའི་ཕྱིར། གཟུགས་བརྙན་དེ་ལ་ནི་ནུས་པ་
གཟུགས་ཇི་ལྟར་བར་ཡོད་པ་ཇི་ལྟར་དེ་བཞིན་འདིར་ཡང་ཤེས་རབ་ཀྱི་གདོང་
ལྟ་བུ་དེ། ངན་རྟོག་གི་དྲི་མ་གཏི་མུག་སྦྱང་བར་བྱ་ལ་ནུས་པ་མཐོང་བར་འགྱུར་
བའི་གཏན་ཚིགས་ནི། ཕྲད་མ་ཕྲད་སོགས་འཐད་པ་དང་བྲལ་བ་ལས་ཀྱང་
རང་གི་བསྒྲུབ་བྱ་བདེན་མེད་རྟོགས་ཞེས་ཤེས་པར་བྱའོ། །གཉིས་པ་དོན་སྒྲུབ་
པ༑ གལ་ཏེ་རང་གི་བསྒྲུབ་བྱ་དེ་བསྒྲུབ་པའམ་གོ་བྱེད་ཀྱི་གཏན་ཚིགས་དངོས་
པོར་གྲུབ་པ༵་དང༌། དངོས་སུ་གོ་བར་བྱ་བ་ཉིད་དུ་གྱུར་བའི་བསྒྲུབ་བྱའི་ངོ་
བོའང༵་བདེན་པར་ཡོད་པར་གྱུར་ན། ཕྲད་པ་ལ་སོགས་པའི་རིགས་པ་དབུ་
མ་པ་ལ་ཉེ་བར་སྦྱོར་བར་འགྱུར་བ་ཞིག་ན། དེ་ཡང་ཡོད་པ་མིན་པས་ཁྱོད་
ཀྱི་སྐྱོན་འདིའི་ཀླན་ཀ་ནི་ཡིད་ཆད་འཁྲའ་ཞིག་ཡིན་ནོ། །དེ་ཡང་རབ་རིབ་ཅན་
གྱི་དམིགས་པས་རབ་རིབ་མེད་པ་ལ་མི་གནོད་པ་བཞིན་ནོ། །དེས་མིག་དང་
ཁབ་ལེན་སོགས་ཀྱི་དཔེ་ཡང་བཀག་པར་རིག་པར་བྱའོ། །གསུམ་པ་མཇུག་
བསྡུ་བ། སྒྱུ་མ་རྨི་ལམ་སོགས་ཕྱི་རྒོལ་རང་ལ་གྲགས་པའི་དཔེས་དངོས་རྣམས་
མཐའ་དག་དབུ་མ་པས་དངོས་པོས་མེད་པར་རྟོགས་སུ་གཞུག་པར་ནི་ནུས་
པར་ཆེས་སླ་བ་ཇི་ལྟ་དེ་ལྟར་རང་བཞིན་ཡོད་པ་ཉིད་གཞན་དབུ་མ་པ་དག་ལ་
ཁོང་དུ་ཆུད་པར་བདེ་བླག་ཏུ་ནི་བསྒྲུབ་ནུས་པ༵་མ་ཡིན་ནོ། །རྟོག་གེ་ངན་པའི་
སྲད་བུའི་དྲྭ་བས་འཇིག་རྟེན་པ་རང་ཉོན་མོངས་དར་གྱི་སྲིན་བུ་ལྟར་རང་གི་
1 3 2

འཇུག་འགྲེལ་ཟླ་བའི་ཞལ་ལུང༌།
རྣམ་པར་རྟོག་པའི་སྦུབས་ཀྱིས་བཏུམ་པའི་སྟེང་དུ་རྒྱ་བསྲན་ཏེའམ་ཅི་སྟེ་འདིར་
འཛུག་པའམ་བཅོལ་བར་བྱེད༵་དེ་བྱེད་མི་རིགས་སོ། །གཉིས་པ་ལྷག་མ་ཞལ་
འཕང་བ་བདག་གཉིས་སུན་འབྱིན་པའི་རིགས་པའི་ལྷག་མ་སྟེ་རྩོད་སྤོང་གི་
རིགས་པ་དངོས་པོ་སྟོང་པ་སོགས་གོང་དུ་བསྟན་པ་ཡང་ནི་ཤེས་པར་བྱས་ནས་
ཕྲད་པ་ལ་སོགས་ཕྱོགས་ཀྱི་ལན་གྱི་ཆེད་དུ་འདིར་ཡང་བཏང་བར་བྱ་ལ། སུན་
ཅི་ཕྱིན་དུ་རྒོལ་བ་པོ་ཡང་ཇི་ལྟར་ཡོད་པ་མིན་པ་དེ་སྐད་སོ་སོའི་སྐྱེ་བོ་རྣམས་
ནི་རྟོག་པས་བཅིང་སོགས་སྔར་བཤད་ཟིན་ལ་ལྷག་མ་ཕྱོགས་འདི་ཉིད་ཀྱིས་
རྟོགས་པར་བྱའོ། །གཉིས་པ་རིགས་པས་གཏན་ལ་ཕབ་པའི་སྟོང་ཉིད་ཀྱི་དབྱེ
བ་ལ། མདོར་བསྟན་པ་དང་རྒྱས་པར་བཤད་པ་གཉིས། དང་པོ། ཆོས་རྣམས་
རང་བཞིན་གྱིས་མ་གྲུབ་པའི་བདག་མེད་འདི་ནི་འགྲོ་བ་རྣམས་སྒྲོལ་བར་བྱ་
ཕྱིར་གཞི་ཆོས་དང་གང་ཟག་གི་དབྱེ་བས་བདག་མེད་རྣམ་པ་གཉིས་སུ་གསུངས་
ཏེ༑ དེ་ལ་རང་འགྲེལ་ལས། གང་ཟག་གི་བདག་མེད་ནི་ཉན་རང་གི་དོན་དུ་
གསུངས་ལ། ཆོས་བདག་མེད་པ་དང་གཉིས་ཆར་ཡང་བྱང་སེམས་རྣམས་ཐམས་
ཅད་མཁྱེན་པའི་ཡེ་ཤེས་ཐོབ་པར་བྱ་བའི་ཕྱིར་བསྟན་ཏོ། །ཉན་རང་གིས་རྟེན་
ཅིང་འབྲེལ་བར་འབྱུང་བ་རྐྱེན་ཉིད་འདི་ཙམ་མཐོང་མོད་ཀྱི། དེ་ལྟ་ན་ཡང་
དེ་དག་ལ་ཆོས་བདག་མེད་རྫོགས་པར་སྒོམ་པ་མེད་ལ་ཁམས་གསུམ་ན་སྤྱོད་
པའི་ཉོན་མོངས་པ་སྤོང་བའི་ཐབས་ཙམ་ཞིག་སྟེ་གང་ཟག་གི་བདག་མེད་རྫོགས་
པར་སྒོམ་པ་ཡོད་དོ་ཞེས་གསུངས་པ་ལྟར་ཀུན་མཁྱེན་ཀློང་ཆེན་རབ་འབྱམས་
1 33

ཀུན་མཁྱེན་མི་ཕམ་རྒྱ་མཚོའི་གསུང༌།
པས་ཀྱང་བཞེད་པ་ལྟར་ཉན་རང་ལ་དམན་པར་དགག་སྒྲ་སྦྱར་ཏེ་ཆོས་བདག་
མེད་རྫོགས་པར་རྟོགས་པ་མེད་པར་བསྟན་པ་དང་། བདག་རང་བཞིན་གྱིས་
གྲུབ་པ་མེད་པ་མ་རྟོགས་པར་འཁོར་བའི་ཉོན་མོངས་མི་སྤོང་སྟེ་འཇིག་ལྟ་ལྷན་
སྐྱེས་མི་སྤོང་བའི་ཕྱིར་དང་། དེ་དང་ཆོས་བདག་མེད་ཁྱད་མེད་པའི་ཆ་ནས་
ཆོས་བདག་མེད་མཐོང་བ་ཡོད་དོ་ཞེས་དཔེར་ན་རྒྱ་མཚོ་ཧུབ་གང་འཐུང་བ་ཙམ་
ལ་རྒྱ་མཚོ་མ་འཐུང་ཟེར་རྒྱུ་མེད་པ་ལྟར། དེ་ལྟར་བསྟན་པ་ཡིན་ནོ། །དེ་ལ་
བདག་རང་བཞིན་གྱིས་མ་གྲུབ་པའི་དོན་མཐོང་བ་ཁོ་ནས་ཉོན་མོངས་པ་སྤོང་
ལ༑ འོ་ན་གང་ཟག་གི་བདག་མེད་པར་ཤེས་ན་ཆོས་གཞན་ཅིའི་ཕྱིར་བདག་
མེད་པར་མི་ཤེས་ཟེར་བའང་དེ་ལྟར་དོན་དུ་གཉེར་བས་དཔྱད་པ་དང་ཕྱི་ནང་
གི་ཡོངས་འཛིན་གྱི་རྐྱེན་ཚང་བ་ལ་ཡིན་གྱི་ཉན་རང་གི་ཉོན་མོངས་པ་ཙམ་སྤོང་
བ་གཙོ་བོར་བྱེད་པ་དང་། རང་ལུགས་ལ་ཞེན་ལྟ་དང་བྱང་སེམས་ཀྱི་སྤྱོད་པ་
སོགས་རྒྱ་ཆེན་པོ་ལ་མི་འབད་པས་ཆོས་ཐམས་ཅད་བདག་མེད་རྫོགས་པར་
རྟོགས་པས་མ་ཁྱབ་སྟེ། རེ་ཞིག་རྟོགས་སུ་མི་རུང་བའི་སྐལ་བ་ཅན་ཡིན་པའི་
ཕྱིར་རོ། །མཐའ་གཅིག་ཏུ་རྟོགས་དགོས་པས་ཁྱབ་ན། ཉན་ཐོས་པས་བུམ་
པ་བཏགས་པ་ཙམ་དུ་རྟོགས་ན་རྡུལ་དང་སྐད་ཅིག་ཆ་མེད་ཀྱང་དེར་རྟོགས་པ་
དང་། སེམས་ཙམ་པས་གཟུང་བ་མེད་ན་འཛིན་པ་མེད་པ་དང་། རང་རྒྱུད་པས་
དོན་དམ་དཔྱོད་པ་དེས་ཐ་སྙད་ཙམ་དུ་ཡང་རང་བཞིན་གྱིས་མ་གྲུབ་པ་ཅིས་མི་
རྟོགས། སྟོང་པ་ཤེས་ན་སྟོང་པ་དེ་ཡང་རྣམ་བཅད་ཡིན་པས་རྟེན་འབྱུང་དང་
134

འཇུག་འགྲེལ་ཟླ་བའི་ཞལ་ལུང༌།
ཟུང་འཇུག་ཅིས་མི་རྟོགས། དེ་ལྟར་ན་ཐམས་ཅད་ཐེག་ཆེན་ཐལ་འགྱུར་བ་ཁོ་
ནར་ཅིས་མི་འགྱུར་ཏེ་ལམ་རྐྱེན་མ་ཚང་ན་འཁོར་བ་པོ་རྣམས་བསྐལ་པ་མཐའ་
མེད་དུ་རྟོགས་པར་མི་འགྱུར་ལ་ཚུལ་བཞིན་ཐེག་ཆེན་དུ་ཞུགས་པས་ཀྱང་བསྐལ་
པ་གྲངས་མེད་ཀྱི་བར་དུ་མི་རྟོགས་ན་ཉན་རང་རྣམས་ཀྱིས་ཚེ་གསུམ་སོགས་
དུས་ཐུང་ངུར་ཅི་ཕྱིར་རྟོགས། ཉན་རང་རྣམས་འགོག་པའི་དབྱིངས་ལ་བསྐལ་
པ་སྟོང་ཕྲག་བཅུར་རེ་ཤིག་སྡོད་པ་ལོས་ཡོད། མཐར་ནི་ངེས་པར་རྟོགས་དེ་
ཐེག་ཆེན་ལ་འཇུག་པས་སོ། །དེས་ན་དེས་གང་ཟག་གི་བདག་མེད་ནི་མེད་
དགག་ཙམ་ལ་བྱས་ཀྱི། ཆོས་ཐམས་ཅད་སྟོང་པ་ནི་མིན་ནོ། །ཆོས་ཐམས་ཅད་
སྟོང་ན་མེད་དགག་དེ་ཡང་མི་འཇལ་ཏེ། སྒྲོ་འདོགས་སོ་གཉིས་དང་བྲལ་བས་
སོ༑ ༑དེ་ལྟར་སྟོན་པས་སླར་ཡང་འདི་ཉིད་ནི་གདུལ་བྱ་རྣམས་ལ་ཕྱེ་སྟེ་རྣམ་
མང༵་གསུང་པ་སྟེ། ཇི་ལྟར་ཞེ་ན་ཤེས་རབ་ཀྱི་ཕ་རོལ་དུ་ཕྱིན་པར་རྒྱས་པར་
སྤྲོས་དང་བཅས་པར་སྟོང་པ་ཉིད་བཅུ་དྲུག་བཤད་ནས་མདོར་བསྡུས་ཏེ། སླར་
ཡང་བཞིར་བཤད་པ་དེ་དག་ནི་ཐེག་ཆེན་དུ་ཡང་བཞེད་པ་ཡིན་ཏེ་ཆོས་བདག་
མེད་རྫོགས་པས་སོ། །གཉིས་པ་ལ། རྒྱས་པར་བཅུ་དྲུག་ཏུ་དབྱེ་བ་དང་། བསྡུས་
ཏེ་བཞིར་དབྱེ་བ་གཉིས། དང་པོ་ལ། ནང་སྟོང་པ་ཉིད་སོགས་བཞི་བཤད་
པ་དང་། ཆེན་པོ་སྟོང་པ་ཉིད་སོགས་བཞི་དང་། མཐའ་ལས་འདས་པ་སྟོང་པ་
ཉིད་སོགས་བཞི། ཆོས་ཐམས་ཅད་སྟོང་པ་ཉིད་སོགས་བཞི་བཤད་པ་དང་
བཞིའོ། །དང་པོ། ནང་སྟོང་པ་ཉིད། ཕྱི་སྟོང་པ་ཉིད། ཕྱི་ནང་སྟོང་པ་ཉིད།
135

ཀུན་མཁྱེན་མི་ཕམ་རྒྱ་མཚོའི་གསུང༌།
སྟོང་པ་ཉིད་སྟོང་པ་ཉིད་དང་བཞི་ལས། དང་པོ། གང་ཕྱིར་མིག་སོགས་དེ་ཡི་
རང་བཞིན་ནི་མ་གྲུབ་པ་དེ་ཡིན་ཕྱིར་མིག་ནི་མིག་གིས་སྟོང་པ་དང་། དེ་བཞིན་
དུ་རྣ་བ་སྣ་དང་ལྕེ་དང་། ལུས་དང་ཡིད་ཀྱང་ཚུལ་དེ་ལྟར་བསྙད་པར་བྱའོ། །
རང་བཞིན་མ་གྲུབ་པ་དེ་ཡི་ཕྱིར་མིག་སོགས་སྐྱེ་མཆེད་དྲུག་པོ་དེ་དོན་དམ་པར་
ཐེར་ཟུག་གནས་པ་སྟེ་རྟག་པ་མ་ཡིན་པ་དང་། ཅུང་གནས་ནས་དེའི་འོག་ཏུ་
ལྡོག་པའི་འཇིག་པ༵་མི་རྟག་པ་ཡང་མ་ཡིན་པ་ཉིད་ཀྱིས་ཕྱིར། རྟག་མི་རྟག་
གཉིས་ཀ་དང་བྲལ་བས་སོ། །མིག་ལ་སོགས་པ་དྲག་པོ་ཡི་རང་བཞིན་མེད་
པ་ཉིད་གང་ཡིན་པ་དེ་ནི་ནང་སྟོང་པ་ཉིད་དུ་འདོད་དེ་སྟོང་ཉིད་དམ་སྟོང་ཉིད་
མ་ཡིན་པ་ནི་ཅུང་ཟད་མེད་དོ། །དེ་ཡང་མིག་ནི་མིག་གིས་སྟོང་ཞེས་པ་གང་
སྟོང་ན་མིག་སྟོང་ལ། གང་གིས་སྟོང་ན་ཡང་མིག་ཞེས་བྱ་བར་རྟོག་པའི་མིག་
དེ་ཡི་རང་གིས་རང་སྟོང་གི །མིག་མིག་གིས་མ་སྟོང་ན་བདེན་སྣང་ལ་སོགས་
པའི་ཆོས་གཞན་གྱིས་སྟོང་པས་སྟོང་གོ་མི་ཆོད་དེ། རང་འགྲེལ་ལས། དེ་ལ་
མིག་སོགས་རྣམས་མིག་སོགས་རྣམས་ཀྱིས་སྟོང་པར་སྨྲས་པས་ནི། རང་བཞིན་
སྟོང་པར་ཉིད་གསལ་བར་བྱས་ཀྱི། མིག་ནི་ནང་གི་བྱེད་པོ་དང་བྲལ་བ་དང་
གཟུང་འཛིན་གྱིས་སྟོང་ངོ་ཞེས་གཅིག་ལ་གཅིག་མེད་པའི་སྟོང་པ་ཉིད་མིན་ནོ་
ཞེས་གསུངས་ཏེ། དེ་ལ་དེང་སང་མིག་མིག་གིས་མི་སྟོང་བདེན་པས་སྟོང་ཟེར།
དེ་ལ་ཅི། བདེན་པ་ཞེས་པ་འདི་མིག་བདེན་པར་གྲུབ་ཞེའ མ། མིག་མིན་པ་
ཞིག་ཡིན། མིག་མིན་པ་ཞིག་མིག་ལ་བདེན་པར་མ་གྲུབ་པ་སོ་སྐྱེ་སུས་ཀྱང་
136

འཇུག་འགྲེལ་ཟླ་བའི་ཞལ་ལུང་།
རྟོགས་མོད་དེས་ཅི་ཕན། མིག་རང་མིག་དེའི་སྟེང་ན་བདེན་པར་མ་གྲུབ་ན།
ཁྱོད་ལ་དེའི་ཤུལ་དུ་མི་སྟོང་རྒྱུའི་མིག་དེ་ཅི་ཞིག་ཡིན། སྣང་ཙམ་ཡིན་ཟེར་ན།
མིག་ཏུ་སྣང་བ་བདེན་པ་ཞིག་ཏུ་སོང་ན་དེ་དང་བདག་གཅིག་ཏུ་གྱུར་པ་ཐམས་
ཅད་ཤིང་རྟ་ཚིག་པའི་དཔེ་བཞིན་མེད་པར་འགྱུར་ན་མི་སྟོང་རྒྱུའི་མིག་ཞིག་
ཤུལ་དུ་ལྷག་ཡོད་པ་ནི་བཞད་གད་ཀྱི་གནས་སོ། །གལ་ཏེ་དེ་ལྟར་ན་སྣང་མི་
ཤེས་ཟེར་ཀྱང་ཁྱོད་རང་སྟོང་རྟེན་འབྱུང་ཟུང་འཇུག་གི་དོན་ལ་ཡིད་མ་ཆེས་ནས་
མིག་གཅིག་ལ་སྟོང་རྒྱུ་བདེན་པ། མི་སྟོང་རྒྱུ་མིག་གཅིག་གནས་པས། བདེན་
པ་ཁེགས་ཀྱང་མིག་མ་ཁེགས་པར་ཡོད་ན་དེ་བདེན་གྲུབ་དང་མི་གཅིག་པ་ཡིན་
ཏེ༑ ཡིན་ན་གཅིག་ཁེགས་པས་གཅིག་ཁེགས་དགོས་ལ། ཐ་དད་ན་བདེན་
པ་ཁེགས་པས་མིག་ལ་ཅི་ཕན། མིག་འཛིན་གྱི་བློ་ལ་ནམ་ཡང་རིགས་པས་
གནོད་པ་མི་འབབས་པར་ཁས་བླང་ངོ་། །དེ་ལྟར་ན་མིག་མིག་གིས་མི་སྟོང་
པར་རམ་སྣང་བ་ལ་མི་ཕན་ཏེ། གལ་ཏེ་ཕན་ན་སྟོང་པར་གནོད་དོ། །མིག་
རང་གིས་སྟོང་ནས་སྣང་བ་ལ་མི་གནོད་དོ། །སྟོང་བཞིན་དུ་སྣང་བ་འཐད་པ་
དབུ་མའི་ལུགས་ཡིན་པས་སོ། །དེས་ན་ཚིག་འཁྲིའི་དོན་མིན་གྱི་ཁས་ལེན་
བླུན་པོ་མགུ་བ་མཁས་པས་བལྟས་ཙམ་ན་ཁྲེལ་བ་འདི་དོར་བར་བྱའོ། །གཉིས་
པ༑ རྒྱུ་མཚན་གང་གི་ཕྱིར་གཟུགས་དེ་ཡི་རང་བཞིན་སྟོང་ཉིད་དེ་ཡིན་པའི་
ཕྱིར་གཟུགས་ནི་གཟུགས་ཀྱིས་སྟོང་སྟེ། ཐེར་གཟུགས་སོགས་འོག་མ་ཀུན་
ལ་འགྲེ་སྟེ་སྒྲ་དང་དྲི་རོ་རེག་བྱ་དང་ཆོས་རྣམས་ཉིད་ཀྱང་དེ་བཞིན་ནོ། །
137

ཀུན་མཁྱེན་མི་ཕམ་རྒྱ་མཚོའི་གསུང༌།
གཟུགས་སོགས་རང་བཞིན་མེད་པ་ཉིད་ཕྱི་རོལ་སྟོང་པ་ཉིད་དུ་འདོད་དོ། །
གསུམ་པ། ཤེས་རྒྱུད་ཀྱིས་བསྡུས་པའི་དབང་རྟེན་ཁོག་པ་ལྔ་ནི་ཤེས་པས་
བསྡུས་ལ་དབང་པོས་མ་བསྡུས་པས་ཕྱི་ནང་གཉིས་ཆར་ཡིན་ལ། ཡང་ན་རང་
འགྲེལ་ལས། ཕྱི་དང་ནང་གི་ཆོས་གཉིས་ཆར་དེ་རང་བཞིན་མེད་པ་ཉིད་ནི་
ཕྱི་ནང་སྟོང་པ་ཉིད་ཡིན་ནོ། །
བཞི་པ། འདུས་བྱས་འདུས་མ་བྱས་ཀྱི་ཆོས་རྣམས་རང་བཞིན་མེད་པ་ཉིད།
ཡང་དག་པའི་མཁས་པ་སངས་རྒྱས་ཀྱིས་སྟོང་པ་ཉིད་ཅེས་བསྙད་དེ། སྟོང་
གཞི་སྟོང་ཉིད་དེ་ཡང་སྟོང་ཉིད་ཀྱི་ངོ་བོས་སྟོང་པར་འདོད་པ་ཡིན་ལ། དེ་ལྟར་
ན་སྟོང་ཉིད་ཅེས་བྱའི་སྟོང་ཉིད་གང་ཡིན་པ་དེ་སྟོང་ཉིད་ཀྱི་སྟོང་ཉིད་དུ་འདོད་
དེ༑ དགོས་པ་སྟོང་ཉིད་དེ་ལ་བདེན་ཞེན་གྱི་དངོས་པོའི་བློ་ཅན་གྱི་གང་ཟག་
གི་འཛིན་པ་བཟློག་པའི་ཕྱིར་དུ་གསུངས་པ་ཡིན་ནོ། །དེ་ལྟར་ཡང་། ཀུན་
རྟོག་ཐམས་ཅད་གཞོམ་པའི་ཕྱིར། སྟོང་ཉིད་བདུད་རྩི་བསྟན་པར་མཛད། །
གང་ལ་དེ་ལའང་འཛིན་ཡོད་པ། །དེ་ནི་ཁྱོད་ཀྱི་སྨད་པར་མཛད། །ཅེས་སོ། །
གཉིས་པ་ལ། ཆེན་པོ། དོན་དམ་པ། འདུས་བྱས། འདུས་མ་བྱས་སྟོང་པ་
ཉིད་དང་བཞི་ལས། དང་པོ་ནི། ཤར་ལ་སོགས་པའི་སེམས་ཅན་དང་སྣོད
ཀྱི་འཇིག་རྟེན་ནི་མ་ལུས་པ་ལ་ཁྱབ་བྱེད་ཉིད་ཡིན་པའི་ཕྱིར་དང་། བྱམས་
སོགས་ཚད་མེད་ཀྱང་ཕྱོགས་ཀྱི་ཁྱབ་པའང་སྒྲོམ་པས་དཔེ་ཡིས་ཏེ་དཔེ་ཅན་
ཕྱོགས་མུ་མཐའ་ནི། མེད་ཕྱིར་ཕྱོགས་རྣམས་ཀྱང་ཆེན་པོ་ཉིད་དོ། །ཤར་
1 3 8

འཇུག་འགྲེལ་ཟླ་བའི་ཞལ་ལུང༌།
སོགས་ཕྱོགས་འདི་དག་བཅུ་ཆར་ཡང་ཕྱོགས་རྣམས་ཀྱིས་སྟོང་པ་ཉིད་ནི་གང་
ཡིན་པ་ཏེ་ཆེན་པོ་སྟོང་པ་ཉིད་ཡིན་དེ་བྱེ་བྲག་པ་སོགས་ཕྱོགས་རྣམས་རྟག་པའི་
རྫས་སུ་འདོད་པ་སོགས་ཆེན་པོར་འཛིན་པ་དེ་བཟློག་པའི་ཕྱིར་གསུངས་སོ། །
གཉིས་པ། མྱང་འདས་དེ་ནི་སྐྱེས་བུའི་དོན་གཉེར་བྱའི་དགོས་པ༵་མཆོག་ཡིན་
པས་དོན་དམ་འགོག་པ་མྱ་ངན་འདས་པ༵་ཆོས་སྐུ་ཡིན་ལ། ཆོས་སྐུ་དེ་ནི་དེ་
ཡིས་སྟོང་ཉིད་གང་ཡིན་པ་དེ་ནི་དོན་དམ་པ་སྟོང་ཉིད་དེ་དགོས་པ་ནི་ཉན་ཐོས་
མྱང་འདས་འགོག་པ་རྫས་གྲུབ་བམ་དངོས་པོའི་བློ་ཅན་གྱི་འཛིན་པ་བཟློག་
པར་བྱ་བའི་ཕྱིར། དོན་དམ་ཆོས་སྐུ་མཁྱེན་པས་ཏེ་སངས་རྒྱས་ཀྱིས་དོན་དམ་
/པ་སྟོང་པ་ཉིད་ནི་བསྟན་པར་མཛད་དོ། །གསུམ་པ། རྒྱུ་དང་རྐྱེན་ལས་བྱུང་
༠༦༢
ཕྱིར་ཁམས་གསུམ་པོ་འདི་ནི་འདུས་བྱས་ཡིན་པར་ངེས་པར་བསྙད་དེ། ཁམས་
གསུམ་པོ་དེ་ནི་དེ་ཡི་སྟོང་ཉིད་གང་ཡིན་པ་དེ་ནི་འདུས་བྱས་སྟོང་པ་ཉིད་དུ་
གསུངས་སོ། །བཞི་པ། ཆོས་གང༵་ལ་ཐོག་མར་སྐྱེ་བར་དུ་གནས་ཐ་མར་མི་
རྟག་གསུམ་པོ་ཉིད། དེ་དག་མེད་པ་འདུས་མ་བྱས་ཡིན་ལ་འདུས་མ་བྱས་དེ་
ནི་དེ་ཡིས་སྟོང་ཉིད་གང་ཡིན་པ་དེ་ནི་འདུས་མ་བྱས་སྟོང་ཉིད་དོ། །སྟོང་ཉིད་
ལ་ཞེན་པ་དང་། བྱེ་སྨྲ་སོགས་ཉན་ཐོས་པ་མྱང་འདས་འགོག་པ་རྫས་གྲུབ་
དང༌། འདུས་མ་བྱས་ལ་རྟག་འཛིན་བཟློག་གོ །གསུམ་པ་ལ། མཐའ་ལས་
འདས་སྟོང་། ཐོག་མ་དང་ཐ་མ་མེད་སྟོང་། དོར་བ་མེད་སྟོང་།རང་བཞིན་སྟོང་
པ་ཉིད་བཞི་ལས། དང་པོ། གཞི་གང་ལ་རྟག་ཆད་ཀྱི་མཐའ་ནི་ཡོད་པ་མིན་
1 39

ཀུན་མཁྱེན་མི་ཕམ་རྒྱ་མཚོའི་གསུང༌།
པ་དེ་ནི་མཐའ་ལས་འདས་པར་བརྗོད་དེ། མཐའ་འདས་དེ་དེ་ཁོ་ནས་སྟོང་
པ་ཉིད་ལ་མཐའ་ལས་འདས་པའི་སྟོང་པ་ཉིད་དུ་བསྙད་དེ། དེ་ནི་མཐའ་བྲལ་
སྟོང་ཉིད་དབུ་མའི་ལམ་ལ་བདེན་ཞེན་ལྡོག་པའི་ཆེད་དུའོ། །གཉིས་པ། འདི་
ཙམ་ན་བྱུང་ཞེས་ཐོག་མ་དང་པོ་དང་། འདི་ཙམ་ནས་མི་འབྱུང་ཞེས་པའི་ཐ་
མ་མཐུ༷འ་དེ་དག་མེད་པས་དེ་ལ་ལྟོས་པའི་དབུས་ཀྱང་མེད་པས་འཁོར་བ་ནི།
ཐོག་མ་དང་ཐ་མ་དང་དབུས་ཀྱང་མེད་པར་བརྗོད་དེ་དེ་ལ་འདི་ནས་ཕྱི་མར་
འགྲོ་བ་དང་། སྔ་མ་ནས་འདིར་འོང་བ་དང་བྲལ་བའི་ཕྱིར་སྣང་ཙམ་རྨི་ལམ་
ལྟ་བུ་སྟེ། སྲིད་པ་འདི་སྲིད་པ་དེ་ཡིས་དབེན་པ་ཉིད་གང་ཡིན་པ་དེ་ནི་ཐོག་
མ་དང་ཐ་མ་མེད་པ་སྟོང་པ་ཉིད་དོ་ཞེས། བསྟན་བཅོས་ཆེན་པོ་རྒྱལ་བའི་
ཡུམ་ལས་ནི་ངེས་པར་བསྙད་དོ། །དེ་ནི་འཁོར་བ་ལ་བདེན་འཛིན་ལྡོག་པའི་
ཆེད་དུའོ། །གསུམ་པ། རང་འགྲེལ་ན། དོན་དམ་ལ་མྱང་འདས་ཙམ་དང་།
དོར་མེད་ལ་དོར་བ་མེད་ཙམ་ལས་ཁྱད་མེད་ལ་དོར་བ་ཞེས་བྱ་འཐོར་བ་དང་
9
འབོར་བ་ལ་ནི་ངེས་པ༷ར་བརྗོད་ལ་དོར་མེད་དེ་ཕར་གཏོང་བ་མེད་པ་སྟེ། འགའ་
ཡང་དོར་དུ་མེད་པ་ཐེག་ཆེན་གང་ཡིན་པའོ། །དོར་བ་མེད་པ་དེ་ཉིད་ཀྱིས་
དེ་ཉིད་སྟོང་པ་ཉིད་གང་ཡིན་པ་སྟོང་ཉིད་དེ་དེའི་རང་བཞིན་ཡིན་པའི་ཕྱིར་ན་
དོར་བ་མེད་པ་སྟོང་པ་ཉིད་ཅེས་བྱ་བར་བརྗོད་དེ་འདི་ཡང་དགེ་བ་ལ་བླང་བྱར་
མངོན་པར་ཞེན་པ་བཟློག་པའི་ཆེད་དུའོ། །བཞི་པ། འདུས་བྱས་དང་འདུས་
མ་བྱས་ལ་སོགས་པའི་ངོ་བོ་ཆོས་ཉིད་ནི། གང་ཕྱིར་སློབ་མ་ཉན་ཐོས་དང་
140

འཇུག་འགྲེལ་ཟླ་བའི་ཞལ་ལུང་།
རང་སངས་རྒྱས། བྱང་སེམས་རྒྱལ་སྲས་དེ་བཞིན་གཤེགས་རྣམས་ཀྱིས། དེ་
གསལ་བྱེད་ཙམ་ཡིན་གྱི་གསར་དུ་མ་མཛད་པ་དེའི་ཕྱིར་འདུས་བྱས་ལ་སོགས་
པ་རྣམས་ཀྱི་ངོ་བོ་ཉིད་ལ་ནི་རང་བཞིན་ཉིད་དུ་མིང་དུ་བསྙད་པ་སྟེ། རང་
བཞིན་དེ་ཉིད་ཀྱིས་རང་བཞིན་དེ་སྟོང་པ་ཉིད་གང་ཡིན་པ་དེ་ནི་རང་བཞིན་
སྟོང་པ་ཉིད་དོ། །དགོས་པ་སྟོང་ཉིད་སྟོང་ཉིད་ནི་རིགས་ཤེས་ཀྱིས་གྲུབ་པས་
བདེན་སྙམ་པ་དང༌། འདིར་སུས་ཀྱང་མ་བྱས་པས་གཤིས་སུ་གྲུབ་བམ་སྙམ་
པའི་འཛིན་པ་བཟློག་ཕྱིར་གསུངས་སོ། །
བཞི་པ་ལ། ཆོས་ཐམས་ཅད་སྟོང་པ་ཉིད་དང་། རང་གི་མཚན་ཉིད་སྟོང་པ་
ཉིད་དང་། དམིགས་པ་མེད་པ་སྟོང་ཉིད་དང་། ངོ་བོ་མེད་པའི་ངོ་བོ་ཉིད་སྟོང་
པ་ཉིད་བཞི་ལས། དང་པོ། མིག་སོགས་ནང་གི་ཁམས་དྲུག་གཟུགས་སོགས་
ཕྱི་ཡི་ཁམས་དྲུག་མིག་ཤེས་སོགས་རྣམ་ཤེས་ཀྱི་ཁམས་དྲུག་སྟེ་དམིགས་པ་དང་
རྟེན་དང་བརྟེན་པ་སྟེ་ཁམས་བཅོ་བརྒྱད་དང་མིག་གི་འདུས་ཏེ་རེག་པ་སོགས་
རེག་དྲུག་དང་དེ་དག་ལས་བྱུང་བའི་ཚོར་བ་དྲུག་དང་གཞན་ཡང་གཟུགས་ཅན་
དང་གཟུགས་ཅན་མིན་པ་དང་དེ་བཞིན་ཏུ། འདུས་བྱས་འདུས་མ་བྱས་ཀྱི་
ཆོས་རྣམས་ཏེ་ཆོས་དེ་དག་ནི་ཐམས་ཅད་ཀྱི། དེ་དག་གིས་དབེན་པའི་སྟོང་
ཉིད་གང་ཡིན་པ་ཆོས་ཐམས་ཅད་སྟོང་པ་ཉིད་དོ། །གཉིས་པ་ལ་བསྟན་བཤད་
བསྡུ་གསུམ་ལས། དང་པོ། གཟུགས་རུང་ལ་སོགས་པ་ནས་རྣམ་མཁྱེན་བར་
གྱི་རང་མཚན་གྱི་དངོས་པོ་མེད་པ་གང་དེ་ནི་རང་མཚན་སྟོང་པ་ཉིད་དོ། །འདི་
14 1

ཀུན་མཁྱེན་མི་ཕམ་རྒྱ་མཚོའི་གསུང༌།
རྣམས་དོན་ལྡོག་ཡིན་པའི་ངེས་པ་མེད་དེ་རང་གི་རང་བཞིན་མཚོན་པའི་གཙོ་
བོ་སྨྲོས་པའོ། །གཉིས་པ་ལ། གཞི་ཡི་ཆོས་ཀྱི་རང་མཚན། ལམ་གྱི་ཆོས་ཀྱི་
རང་མཚན། འབྲས་བུའི་ཆོས་ཀྱི་རང་མཚན་གསུམ། དང་པོ། གཟུགས་ནི་
གཟུགས་སུ་རུང་བའི་མཚན་ཉིད་ཅན་དང༌། ཚོར་བ་བདེ་སྡུག་བཏང་སྙོམས་
མྱོང་བའི་བདག་ཉིད་ཅན་དང་། འདུ་ཤེས་ཕྱི་ནང་གི་སྤུ་རིས་སམ་མཚན་མར་
འཛིན་པ་སྟེ། འདུ་བྱེད་འདུས་བྱས་སམ་རྒྱུ་རྐྱེན་གྱི་མངོན་པར་འདུ་བྱེད་པའོ། །
ཡུལ་གཟུགས་སོགས་ལ་སོ་སོར་རྣམ་པར་རིག་པ་རྣམ་ཤེས་རང་གི་མཚན་
ཉིད་དོ། །ཉེར་ལེན་གྱི་ཕུང་པོའི་སྡུག་བསྔལ་ནི་རང་གི་མཚན་ཉིད་ཁམས་ཀྱི་
བདག་ཉིད་སྦྲུལ་གདུག་པ་ལྟར་བཟུང་ནས་འཁོར་བར་འཕེན་པའམ་འཁོར་
བར་འཛིན་པར་འདོད་དོ། །སྐྱེ་མཆེད་རྣམས་ནི་སངས་རྒྱས་ཀྱིས་སེམས་
སེམས་བྱུང་ངམ་སྡུག་བསྔལ་འབྱུང་ཞིང་སྡུག་བསྔལ་སྐྱེ་བའི་སྒོར་གྱུར་པ་ཉིད་
དུ་གསུངས་ཤིང༌། རྟེན་ཅིང་འབྲེལ་བར་འབྱུང་བ་གང་ཡིན་དེ་ནི་རྒྱུ་རྐྱེན་འདུ་
འཕྲོད་ཀྱི་མཚན་ཉིད་དོ། །གཉིས་པ། ལུས་ལོངས་སྤྱོད་དགེ་རྩ་ཡོངས་སུ་
གཏོང་བ་ཡི། སེམས་ནི་སྦྱིན་པའི་ཕ་རོལ་ཕྱིན་དང༌། ཚུལ་ཁྲིམས་ཀྱི་མཚན་
ཉིད་འཆལ་ཚུལ་ཉོན་མོངས་པས་གདུང་བ་མེད་པའི་མཚན་ཉིད་དོ་བཟོད་པ་
ཁྲོ་བ་མེད་པའི་མཚན་ཉིད་དང་བརྩོན་འགྲུས་ཀྱི་མཚན་ཉིད་ཁ་ན་མ་ཐོ་བ་མེད་
པའི་དགེ་ལ་སྤྲོ་བའི་སེམས་ཉིད་དོ། །བསམ་གཏན་དགེ་བའམ་ཏིང་ངེ་འཛིན་
ལ་ཡིད་སྡུད་པའི་མཚན་ཉིད་ཅན་དང་། ཤེས་རབ་བདེན་ཞེན་གྱིས་ཆགས་
1 4 2

འཇུག་འགྲེལ་ཟླ་བའི་ཞལ་ལུང༌།
པ་མེད་པའི་མཚན་ཉིད་དེ། ཕ་རོལ་དུ་ཕྱིན་པ་དྲུག་རྣམས་ཀྱི་རང་གི་མཚན་
ཉིད་འདི་དག་ཡིན་པར་བརྗོད་དོ། །བསམ་གཏན་དང་པོ་སོགས་བཞི་པོ་རྣམས་
དང་། བྱམས་སོགས་ཚད་མེད་པ་བཞི་དང་། དེ་བཞིན་གཞན་གང་ནམ་མཁའ་
མཐའ་ཡས་སོགས་གཟུགས་མེད་པ་བཞི་པོ་དེ་དག་ཤེས་བྱ་ཡང་དག་མཁྱེན་
པ༵་ཡིས། ཁྲོ་བས་མི་འཁྲུགས་པའི་མཚན་ཉིད་ཅན་དུ་གསུངས་ཏེ། དེ་དག་
ཁོང་ཁྲོ་བ་སྤངས་ནས་འཐོབ་པའི་ཕྱིར་རོ། །དྲན་ཉེར་སོགས་བྱང་ཆུབ་ཕྱོགས་
ཀྱི་ཆོས་སུམ་ཅུ་རྩ་བདུན་ནི། ཐར་པར་ངེས་པར་འབྱུང་བར་བྱེད་པའི་རང་
མཚན་ཉིད༵་དོ། །སྟོང་པ་ཉིད་ཀྱི་མཚན་ཉིད་ནི། བདེན་འཛིན་གྱི་དམིགས་པ་
མེད་པས་རྣམ་པ་དབེན་པ་ཉིད་དོ། །མཚན་མ་མེད་པ་ནི་སྤྲོས་པའི་མཚན་མ་
ཞི་ཉིད་དེ། གསུམ་པའི་སྟེ་རྣམ་པར་ཐར་པའི་སྒོ་སྨོན་པ་མེད་པ་ནི་མཚན་ཉིད་
སྡུག་བསྔལ་དང༌། སྡུག་བསྔལ་གྱི་རང་བཞིན་འདུ་བྱེད་ལ་རྟོགས་པ་ན། སྡུག་
བསྔལ་ཡང་མེད་ལ་བདེན་ཞེན་གྱི་ཆགས་པ་གཏི་མུག་ཀྱང་མེད་པས་འདུ་བྱེད་
ལ་མི་སྨོན་པའི་ཕྱིར་རོ། །ཁ་ཅིག་འདུ་བྱེད་ལ་སྡུག་བསྔལ་བར་ཤེས་པས་མི་
སྨོན་ལ། མྱང་འདས་ལ་བདེན་ཞེན་གྱི་གཏི་མུག་མེད་པས་མི་སྨོན་ཞེས་ཀྱང་
ཟེར། རྣམ་ཐར་སྒོ་གསུམ་པོ་འདི། དོན་དམ་པའི་ཡུལ་ཅན་ཡིན་ཏེ་སྡུག་བསྔལ་
དུ་རྟོགས་ན་ཀུན་རྫོབ་ཏུ་འགྱུར་གྱི་དོན་དམ་པར་མི་རུང་ངོ༌། །གཟུགས་ཅན་
གཟུགས་ལ་ལྟ་བའི་རྣམ་ཐར་སོགས་རྣམ་ཐར་བརྒྱད་པོ་རྣམས་ཀྱི་མཚན་ཉིད་
སྙོམས་འཇུག་གི་སྒྲིབ་པ་ལས་རྣམ་པར་གྲོལ་བར་བྱེད༵་པའོ། །གསུམ་པ།
14 3

ཀུན་མཁྱེན་མི་ཕམ་རྒྱ་མཚོའི་གསུང༌།
འཆད་འགྱུར་སྟོབས་བཅུ་རྣམས་ཐམས་ཅད་ཤིན་ཏུ་རྣམ་པར་ནི་གཏན་ལ་
འབེབས་པའི་རང་བཞིན་ཅན་དུ་གསུངས་སོ། །དེ་ཡང་དག་པར་རྫོགས་པར་
སངས་རྒྱས་སོ་ཞེས་དམ་བཅས་པ་སོགས་སྐོབས་པའི་མི་འཇིགས་པ་བཞི་པོ་
རྣམས་ནི། རྒོལ་བ་སུས་ཀྱང་མི་ཕྱེད་ཅིང་དེ་ལས་གཞན་དུ་བསྒྱུར་མི་ནུས་
པས་ཤིན་ཏུ་བརྟན་པའི་ངོ་བོ་ཡིན་ནོ། །འཆད་འགྱུར་ཚིག་དོན་ངེས་ཚིག་ཆོས་
སོ་སོར་ཡང་དག་རིག་པ་རྣམས་ནི། སྤོབས་སོགས་བཞི་པོ་ཤེས་བྱ་ཀུན་ལ་
ཐོགས་མེད་འཇུག་པ་རང་རང་ཚད་མེད་ཅིང་ཟད་པ་མེད་པའི་མཚན་ཉིད་ཅན་
ནོ༑ ༑འགྲོ་ལ་གནས་སྐབས་དང་མཐར་ཐུག་གི་ཕན་པ་ཉིད་སྒྲུབ་པ་ནི་བྱམས་
པ༵་ཆེན་པོ་ཞེས་བྱའོ། །སེམས་ཅན་སྡུག་བསྔལ་ཅན་རྣམས་ཡོངས་སུ་སྐྱོབས་པ་
སངས་རྒྱས་ཀྱི་ཐུགས་རྗེ་ཆེན་པོའོ། །དགའ་བ་ཆེན་པོ་ནི། རབ་དགའི་མཚན་
ཉིད་དོ། །སེམས་ཅན་བདེ་ལྡན་རྣམས་ལ་དམིགས་པ་རེད་མདས་གསུངས།
བཏང་སྙོམས་ཆེན་པོ་ནི། ཆགས་སྡང་དང་མ་འདྲེས་པའི་མཚན་ཉིད་ཅན་
ཞེས་བྱ། སྐུ་ལ་འཁྲུལ་པ་མི་མངའ་བ་སོགས་སངས་རྒྱས་ཆོས་ནི་མ་འདྲེས་
པ་བཅུ་དང་བརྒྱད་དུ་གང་འདོད་དག་གང་ཕྱིར་སྟོན་པ་ལ་འཁྲུལ་པ་སོགས་
དེས་མི་འཕྲོག་པ་སྟེ་མི་ཐུབ་པ་དེ་ཕྱིར་མི་འཕྲོག་རང་མཚན་ཉིད་དོ། །རྣམ་
ཀུན་མཁྱེན་ཉིད་ཡེ་ཤེས་ནི། ཤེས་བྱའི་རྣམ་པ་ཐམས་ཅད་མངོན་སུམ་པའི་
མཚན་ཉིད་ཅན་དུ་འདོད་དེ། དེ་ལས་གཞན་པའི་ཤེས་པ་ནི་ཉི་ཚེ་བ་ཉིད་
ཀྱིས། མངོན་སུམ་ཞེས་བྱར་མི་འདོད་དོ་སྟེ་རྣམ་པ་ཀུན་ཏུ་མངོན་སུམ་གྱི་མཚན་
14 4

འཇུག་འགྲེལ་ཟླ་བའི་ཞལ་ལུང༌།
ཉིད་མ་རྫོགས་པས་སོ། །གསུམ་པ་དོན་བསྡུ་བ། མདོར་བསྡུ་ན་གང་ཞིག་
འདུས་བྱས་མཚན་ཉིད་དང༌། འདུས་མ་བྱས་པའི་རང་མཚོན་བྱེད་ཀྱི་མཚན་
ཉིད་གང་ཡིན་དེ་མཚན་ཉིད་དེ་ཁོ་ནས་སྟོང་པ་ཉིད་དེ་ནི་རང་མཚན་སྟོང་པ༷་
ཉིད་དོ། །
གསུམ་པ། ད༵་ལྟར་བ་སྐད་ཅིག་མ་འདི་རང་གྲུབ་པའི་དུས་ཕན་ཆད་དུ་མི་གནས་
ཤིང་། འདས་དང་མ་འོང་ཞིག་པ་དང༌། མ་སྐྱེས་པས་ཡོད་པ་མ་ཡིན་ཅིང་
གང་དུ་འདས་སོགས་དེ་དག་མི་དམིགས་པ་དེ་ལ་མི་དམིགས་པ་ཞེས་བརྗོད་
དོ༑ ༑མི་དམིགས་པ་དེ་རང་གི་ངོ་བོ་འདི་ཡིས་དབེན་པ་ཉིད་གང་ཡིན་པ་དེ་
ཐེར་ཟུག་གནས་པ་སྟེ་རྟག་པ་མིན་ཅིང་འཇིག་པའམ་མི་རྟག་པ་ཡང་མིན་པ༵ས་
མི་དམིགས་ཞེས་བྱའི་སྟོང་ཉིད་དོ། །བཞི་པ། རྒྱུ་དང་རྐྱེན་ལས་བྱུང་བའི་
ཕྱིར་དངོས་པོ་རྣམས་ལ་འདུས་པ་པ་ཡི་ངོ་བོ་མེད་ལ་འདུས་པ༷་པ་ནི་དེ་ཉིད་
ཀྱིས། སྟོང་པ༵་ཉིད་ནི་དངོས་པོ་མེད་པའི་ངོ་བོ་ཉིད་སྟོང་པ་ཉིད་དོ། །འདུས་
པ་པ་ཞེས་ཚོགས་པ་ལ་ཁ་ཅིག་བཞེད་ཀྱང་། རང་འགྲེལ་ལས་འདུས་པ་ནི་
འདུས་པ་ལས་བྱུང་བའོ། །རྒྱུ་རྐྱེན་ལས་བྱུང་བའི་ཕྱིར་འདུས་པ་ཡོད་པ་མིན་
ནོ༑ ༑ཞེས་པའི་ཚིག་གི་བབས་ལ་གཞལ་ན་རྐྱེན་ལས་སྐྱེས་པ་བདེན་དངོས་
སུ་མེད་པ་ལ་དངོས་མེད་ཞེས་བརྗོད་པའི་དངོས་མེད་དེ། དེས་སྟོང་པ་ཞེས་
པའོ། །དེ་ལ་རང་བཞིན་དང༌། སྟོང་ཉིད། དོན་དམ་གསུམ་གཞི་ལམ་འབྲས་
བུ་དང་། དངོས་མེད། མཐའ་འདས། མི་དམིགས། དོར་མེད་རྣམས་འཛིན
14 5

ཀུན་མཁྱེན་མི་ཕམ་རྒྱ་མཚོའི་གསུང༌།
སྟང་གིས་ཁྱད་པར་རོ། །གཉིས་པ་ལ། དབྱེ་བ་དངོས་དང༌། ཞར་བྱུང་སྟོང་
ཉིད་ཉི་ཤུ་པོའི་མཇུག་བསྡུ་བ་གཉིས། དང་པོ་ལ། དངོས་པོ་སྟོང་པ། དངོས་
མེད་སྟོང་པ། རང་གི་ངོ་བོས་སྟོང་པ། གཞན་གྱི་ངོ་བོས་སྟོང་པ་བཞི། དང་
པོ༑ དངོས་པོའི་སྒྲས་ནི་མདོར་བསྡུ་ན་ཕུང་པོ་ལྔ་རྣམས་བརྗོད་པ་ཡིན་པ།
དེ་རྣམས་དངོས་པོ་དེ་ཡིས་སྟོང་ཉིད་གང་ཡིན་དེ་དངོས་པོ་སྟོང་པ་ཉིད་དུ་བཤད་
དོ༑ ༑གཉིས་པ། མདོར་བསྡུས་ན་ནི་དངོས་པོ་མེད་པ་ནི་འདུས་མ་བྱས་ཀྱི་
ཆོས་རྣམས་ཏེ་ནམ་མཁའ་ལ་སོགས་པ་རྣམས་ལ་བརྗོད་ལ། དེ་ཉིད་དངོས་
མེད་དེས་སྟོང་པ་ཉིད་དེ་ནི་དངོས་པོ་མེད་པ་སྟོང་པ་ཉིད་དོ། །གསུམ་པ།
ཆོས་རྣམས་ཀྱི་རང་བཞིན་དེ་ཡང་ངོ་བོ་ཉིད་མེད་པ་ནི། རང་བཞིན་ཞེས་བྱ་
བའི་སྟོང་ཉིད་དེ། རང་བཞིན་རང་བཞིན་གྱིས་སྟོང་པར་འགྲེལ་བར་བྱེད་ཅིང་
དེ་ལ་རང་བཞིན་ཅི་ཞེ་ན་འདི་ལྟར་རང་བཞིན་ཞེས་བྱ་བ་ནི་ཉན་ཐོས་ལ་སོགས་
པ་སུས་ཀྱང་མ་བྱས་པས། རང་བཞིན་ཞེས་ནི་བྱ་བར་བསྙད་དོ། །བཞི་
པ༑ སངས་རྒྱས་རྣམས་ནི་འབྱུང་བའམ། མ་བྱུང་ཡང་རུང་དངོས་སུ་ན༵་སྟེ།
རང་བཞིན་གྱིས་དངོས་པོ་ཀུན་གྱི་སྟོང་པ་ཉིད་ལ་གཞན་གྱི་དངོས་པོར་རབ་
ཏུ་བསྒྲགས་ལ། དེའི་མིང་གཞན་ཡང་དྭག་མཐའ་དང་དེ་བཞིན་ཉིད་དེ་གཞན་
གྱི་དངོས་པོའི་སྟོང་ཉིད་དོ། །གཞན་གྱི་དངོས་པོ་ཞེས་པ་དངོས་པོ་ཀུན་གྱི་
རང་བཞིན་སྟོང་ཉིད་ལ་ཟེར། ཟེར་དོན་རང་འགྲེལ་ལས། ཕལ་པ་ལས་མཆོག་
ཏུ་བྱུང་བའི་གཞན་གྱི་དངོས་པོའམ། རྣམ་པ་གཅིག་ཏུ་སོ་སྐྱེས་མི་ཤེས་ཤིང་།
146

འཇུག་འགྲེལ་ཟླ་བའི་ཞལ་ལུང་།
དེ་ལས་གཞན་ཡེ་ཤེས་ཕུལ་དུ་བྱུང་བའི་རྟོགས་བྱའི་དངོས་པོའམ། ཡང་ན་ཕ་
རོལ་ཏེ། འཁོར་བ་ལས་འདས་པའི་ཕྱིར་གཞན་གྱི་དངོས་པོ་ཞེས་སུ་བསྒྲགས་
ཞེས་སོ། །དེ་དེ་ག་རང་གི་སྟོང་པ་ལ་གཞན་གྱི་དངོས་པོ་སྟོང་པ་ཉིད་ཅེས་བྱའོ། །
དེ་ལྟར་བཞི་པོ་དེས་ཀུན་བསྡུས་ཏེ་སྔ་མ་གཉིས་ཀྱིས་ཆོས་ཀུན་དང་། ཕྱི་མས་
དངོས་པོའི་རང་བཞིན་སྟོང་ཉིད་སོགས་དང་ཕྱི་མའི་ཕྱི་མས་དོན་དམ་པ་སྟོང་
ཉིད་སོགས་བསྡུས་པའི་ཕྱིར། དེ་ལ་ཕྱི་མས་དངོས་པོ་བཅད་ནས་གཞན་དུ་
སྣང་བ་དགག་སྟེ། རང་བཞིན་ནི་ཁོ་རང་ཙམ་ལས་དགག་བྱ་དོར་བའི་འཛིན་
སྟངས་ཕལ་ཆེར་འདྲ་ལ། དང་པོ་གཞི་དང་། གཉིས་པ་ལམ་དུས་འདྲ་བ། དེ་ལྟ་
བུའི་སྟོང་ཉིད་དེ་སྟོང་གཞི་ཆོས་ཅན་གྱི་སྒོ་ནས་དབྱེ་བ་ཁོ་ན་ཡིན་ནོ། །གཉིས་
པ་མཇུག་བསྡུ་བ། ཤེས་རབ་ཕ་རོལ་ཕྱིན་ཚུལ་རྒྱལ་བའི་ཡུམ་ལས། སྟོང་
ཉིད་ཉི་ཤུ་པོ་དེ་དག་དེ་སྐད་རབ་ཏུ་བསྒྲགས་སོ། །གསུམ་པ་སའི་ཡོན་ཏན་
བརྗོད་པའི་སྒོ་ནས་མཇུག་བསྡུ་བ་ནི། དེ་ལྟར་རྣམ་པར་དཔྱད་པ་ལས་བྱུང་
བའི་བློ་གྲོས་ཀྱི་ཟེར་གྱིས་དེ་ཁོ་ན་ཉིད་ཀྱི་སྣང་བ་གསལ་བ་བྱས་པའི་རྒྱལ་སྲས་
དེས། རང་གི་ལག་ན་གནས་པའི་སྐྱུ་རུ་ར་རློན་པ་ཕྱི་ནང་མི་སྒྲིབ་པར་མངོན་
སུམ་གསལ་བ་བཞིན་དུ། སྲིད་པ་གསུམ་པོ་འདི་དག་མ་ལུས་པ་གདོད་ནས་
སྐྱེ་བ་མེད་པར། རྟོགས་ཏེ་དོན་དམ་པར་འཇུག་བྱ་འཇུག་བྱེད་མེད་ཀྱང་ཐ་
སྙད་བདེན་པའི་སྟོབས་ཀྱིས་འགོག་པར་འགྲོ་བ་སྟེ་སྙོམས་པར་འཇུག་གོ །
དེ་ནི་རྟག་ཏུ་འགོག་པར་གཏོགས་པའི་བསམ་པ་དང་ལྡན་པ་ཡིན་མོད་ཀྱི་ཞེས་
147

ཀུན་མཁྱེན་མི་ཕམ་རྒྱ་མཚོའི་གསུང༌།
རྟག་ཏུ་འགོག་པ་ཡང་དག་པའི་མཐའ་ལ་གཏོགས་པ་སྟེ་སྤྱོད་ལམ་ཐམས་ཅད་
དུ་ཆོས་ཉིད་དང་བློ་ཉེ་བ་ཡིན་ནོ། །དེ་ལྟ་ན་འགོག་པའི་ནུས་པས་སེམས་ཅན་
འདོར་རམ་ཟེར་ན་མིན་ཏེ། འགོག་པ་ཕུལ་དུ་བྱུང་བའི་བློ་ལ་ནུས་པ་ཐོབ་པ་
དེ་ལྟར། དེའི་ཀུན་རྫོབ་ཡོན་ཏན་རྣམས་ཀྱང་ཆེས་ལྷག་པར་རབ་ཏུ་འབར་
བར་འགྱུར་བ་ཡིན་ནོ། །དེའི་ཕྱིར་འགྲོ་བ་མགོན་མེད་པ་ལ་སྙིང་རྗེའང་སྐྱེད་
པར་བྱེད༵་དེས་ན་སྦྱོར་བ་འཁོར་བར་གཏོགས་པ་ཡིན་ལ། དེ་གོང་ས་བདུན་
པར་བདེ་བར་གཤེགས་པའི་གསུང་ལས་སྐྱེས་པ་ཉན་ཐོས་དང་སངས་རྒྱས་
འབྲིང་རང་རྒྱལ་བཅས་ནི་མ་ལུས་པ༵་རྣམས་བློ་ཡིས་ཕམ་པར་བྱེད་པའང་ཡིན་
ནོ༑ ༑རྒྱ་ཆེ་བ་ཀུན་རྫོབ་དང་ཟབ་པ་དོན་དམ་དེ་ཁོ་ན་ཉིད་ཀྱི་གཤོག་ཁྱོན་
ཡངས་ཤིང་མདོག་དཀར་པོ་རྒྱས་པར་གྱུར་པ། ངང་བའི་རྒྱལ་པོ་ལྟ་བུ་ས་དྲུག་
པ་དེ་ནི་རང་གི་གདུལ་བྱའི་སྐྱེ་བོའི་ངང་བ་ཡིས་མདུན་དུ་བདར་ནས་ཚོགས་
གཉིས་དགེ་བའི་རླུང་གི་ཤུགས་ཀྱི་སྟོབས་ཀྱིས། རྒྱལ་བའི་ཡོན་ཏན་ཟད་
མི་ཤེས་པ་མུ་མཐའ་བྲལ་བའི་རྒྱ་མཚོའི་ཕ་རོལ་མཆོག་ཏུ་མྱུར་བར་འགྲོ་བར་
འགྱུར་རོ། །དབུ་མ་ལ་འཇུག་པ་ལས། དོན་དམ་པའི་སེམས་བསྐྱེད་པ་དྲུག་
པ་བཤད་པའོ། ། ། །
གསུམ་པ་རིང་དུ་སོང་བ་སོགས་བཞི་བཤད་པ་ལ། ས་བདུན་པ་རིང་དུ་སོང་བ།
བརྒྱད་པ་མི་གཡོ་བ། དགུ་པ་ལེགས་པའི་བློ་གྲོས།བཅུ་པ་ཆོས་ཀྱི་སྤྲིན་
བཤད་པ་བཞི། དང་པོ། ས་བདུན་པ་རིང་དུ་སོང་བ་འདིར་ནི།
1 4 8

འཇུག་འགྲེལ་ཟླ་བའི་ཞལ་ལུང༌།
བྱང་སེམས་འདི་ནི་སེམས་ཀྱི་སྐད་ཅིག་དང་སྐད་ཅིག་ལ་ནི་འགོག་པར་སྙོམས་
པར་འཇུག་ལྡང་དུ་བྱེད་པར་འགྱུར་ཞིང་། འགོག་པ་མངོན་དུ་བྱས་ཞེས་མི་བྱ་
སྟེ༑ ས་དེར་ཐབས་མཁས་ཀྱི་ཕ་རོལ་དུ་ཕྱིན་པ་ལེགས་པར་འབར་བའང་
འཐོབ་པའི་ཕྱིར་རོ། །ཐབས་ནི་བྱང་ས་ལས་དྲུག་ཚན་གཉིས་གསུངས་པའི་
དང་པོ། སངས་རྒྱས་ཀྱི་ཆོས་འགྲུབ་པ་ལས་བརྩམས་པའི་ཐབས་མཁས་དྲུག་
ནི༑ སེམས་ཅན་ཐམས་ཅད་ལ་སྙིང་རྗེ་བར་ལྟ་བ། འདུ་བྱེད་ཐམས་ཅད་ཀྱི་
རང་བཞིན་ཇི་ལྟ་བར་ཤེས་པ། བླ་མེད་ཀྱི་ཡེ་ཤེས་འདོད་པ། འཁོར་བ་
མི་གཏོང་བ། ཉོན་མོངས་ཅན་མ་ཡིན་པའི་སེམས་ཀྱིས་འཁོར་བར་འཁོར་
བ༑ བརྩོན་འགྲུས་འབར་བའོ། །གཉིས་པ་ཕྱི་སེམས་ཅན་སྨིན་པར་བྱ་བ་
ལས་བརྩམས་པའི་ཐབས་མཁས་དྲུག་ནི། སེམས་ཅན་གྱི་དགེ་རྩ་ཆུང་ངུ་ཡང་
འབྲས་བུ་ཚད་མེད་པར་སྒྱུར་བར་བྱེད་པ་དང་། དེ་བཞིན་དུ་ཚེགས་ཆུང་ངུས་
དགེ་རྩ་ཆེན་པོ་སྒྲུབ་པ་དང་། བསྟན་པ་ལ་ཞེ་འགྲས་པ་རྣམས་ཀྱི་ཁོང་ཁྲོ་སེལ་
བར་བྱེད་པ་དང་། བསྟན་པ་ལ་ཡིད་བར་མར་གནས་པ་རྣམས་དེ་ལ་འཛུད་
པ་དང་། ཞུགས་པ་རྣམས་སྨིན་པར་བྱེད་པ་དང་། སྨིན་པ་རྣམས་གྲོལ་བར་
བྱེད་པའོ། །འགྲེལ་པར་ཤེས་རབ་དེ་ཉིད་རྣམ་པ་ཁྱད་པར་དུ་ཞུགས་པ་ལ།
ཐབས། སྨོན་ལམ། སྟོབས། ཡེ་ཤེས་ཞེས་བྱ་ལ། རབ་ཏུ་རྣམ་འབྱེད་ཀྱི་སྐབས་
ཁོ་ནར། ཤེས་རབ་ཕར་ཕྱིན་ཞེས་བརྗོད་ཀྱི་གཞན་དུ་ནི་མིན་ནོ་ཞེས་ཤེར་ཕྱིན་
ཁྱད་ཞུགས་པ་ཕར་ཕྱིན་ཕྱི་མ་བཞིར་བཞག་པས། འདིར། ཐབས་འཕགས་
149

ཀུན་མཁྱེན་མི་ཕམ་རྒྱ་མཚོའི་གསུང༌
པའི་རྟེན་འབྱུང་གིས་ཤེར་ཕྱིན་ཁྱད་ཞུགས་པ་གནད་འདྲའོ། །དབུ་མ་ལ་འཇུག་
པ་ལས། དོན་དམ་པའི་སེམས་བསྐྱེད་པ་བདུན་པའི་བཤད་པའོ། །
གཉིས་པ་ལ། ས་བརྒྱད་པ་ཐོབ་ཚུལ། ས་དེར་སྨོན་ལམ་གྱི་ཕར་ཕྱིན་ལྷག་
ཚུལ། ས་དེའི་ཡོན་ཏན་གྱི་ཁྱད་པར་བསྟན་པ་དང་གསུམ། དང་པོ་ནི། ཡང་ཡང་
སྔར་ས་བདུན་པ་མན་ཆད་ཀྱིས། དགེ་བ་ལས་ལྷག་པ་ཐོབ་བྱའི་ཕྱིར། གང་དུ་
མི་སྐྱེའི་ཆོས་ལ་བཟོད་པ་ཐོབ་པས་བྱང་ཆུབ་ལས་ཕྱིར་མི་ལྡོག་པ་ཉིད་འགྱུར་བ་
ས་བརྒྱད་པ་མི་གཡོ་བ་དེ་ལ་བྱང་སེམས་བདག་ཉིད་ཆེ་དེ་འཇུག་པར་འགྱུར་
ཏེ༑ དཔེར་ན། རྒྱ་མཚོར་མ་ཕྱིན་པར་གྲུ་ཆེད་དུ་བསྐྱོད་དགོས། ཕྱིན་ནས་
ཆེད་དུ་མ་བསྐྱོད་པར་སྔར་གྱི་ལོ་བརྒྱར་འབད་པའི་ས་ལྟ་བུ་འདིར་ཉིན་ཞག་
གིས་ཆོད་པ་དེ་བཞིན་དུ། བྱང་སེམས་སྤྱོད་པའི་རྒྱ་མཚོར་ཕྱིན་ནས། ལྷུན་
གྱིས་གྲུབ་པའི་ཡེ་ཤེས་ཀྱིས་ཡུད་ཙམ་ཞིག་ལ། ཐམས་ཅད་མཁྱེན་པའི་ཡེ་ཤེས་
ཇི་ཙམ་གནོན་པ་དེ་ནི། སྔོན་གྱི་ཆེད་དུ་བྱ་བའི་ལས་ཀྱིས་བསྐལ་པ་འབུམ་
དུ་ཡང༌། དེ་སྙེད་དུ་དཔག་ཏུ་མེད་པ་གནོན་པར་མི་ནུས་ཞེས་སོ། །སྔར་ས་
བདུན་པ་མན་ཆད་ཆེད་དུ་འབད་རྩོལ་དང་བཅས་པ་ལ། འདིར་ངང་གིས་
འབད་མེད་དུ་རྣམ་མཁྱེན་དུ་འཇུག་པ་སྟེ། མི་ཆུས་ཁྱེར་བ་ཆེད་དུ་མ་བསྐྱོད་
པར་རྒྱ་མཚོར་འགྲོ་བ་ལྟར་ཡིན་པས། མ་འབད་ཀྱང་ངང་གིས་རྣམ་མཁྱེན་དུ་
ཕྱིན་པ་ལ་ཅུང་ཟད་ཀྱང་མི་ལྡོག་པའི་ཆ་ནས་ཕྱིར་མི་ལྡོག་ཅེས་པ་སྟེ། སྤྱིར་
དོན་དམ་མཐོང་བར་ནུས་པའི་བློ་ལ་བཟོད་པ་ཟེར་ལ། ཟབ་མོའི་རྣམ་པ་དང་
150

འཇུག་འགྲེལ་ཟླ་བའི་ཞལ་ལུང༌།
རྗེས་སུ་མཐུན་པ་སྦྱོར་ལམ་བཟོད་པ། མངོན་སུམ་མཐོང་ལམ་བཟོད་འབྲིང་།
ཡུལ་དང་ཡུལ་ཅན་གཉིས་སྣང་གཡོ་རྩོལ་རགས་པ་ནུབ་པས་བཟོད་པ་ཆེན་
པོ་ས་བརྒྱད་པ་ཞེས་བྱའོ། །གཉིས་པ། འདི་ཡིས་སྔར་ས་དང་པོ་ནས་བཏབ་
པའི་སྨོན་ལམ་མི་མཐུན་པའི་ཕྱོགས་ཤིན་ཏུ་དག་པར་འགྱུར་ཞིང་། སྨོན་ལམ་
འབུམ་ཕྲག་གྲངས་མེད་བཅུ་པོ་དེ་དག་འདིར་ཡོངས་སུ་དག་པར་འགྱུར་བས།
སྨོན་ལམ་གྱི་ཕར་ཕྱིན་ཆེས་ལྷག་པར་འགྱུར་རོ། །བྱང་སེམས་མི་གཡོ་བའི་
སར་གནས་འདི་ནི་གཞོན་ནུའི་སར་བཞག་སྟེ། དགུ་པ་ནི་རྒྱལ་ཚབ་ཐོབ་ལ།
བཅུ་པ་འཁོར་སྐྱུར་ལྟར་རྒྱལ་བ་རྣམས་ཀྱི་དབང་བསྐུར་རོ། །གསུམ་པ་ལ།
སྲིད་པ་འགགས་པའི་ཡོན་ཏན་དང༌། འགགས་ཀྱང་སྲིད་པར་སྤྲུལ་པ་སྟོན
པའི་ཡོན་ཏན་གཉིས། དང་པོ་ལ། སྲིད་པར་མཚམས་སྦྱོར་བ་ཡོངས་སུ་སྤངས་
ཀྱང་སྲིད་པར་རྣམ་རོལ་སྟོན་པའི་ཆོས་ཐོབ་པར་དེ་བཞིན་གཤེགས་པས་བསྐུལ་
བ་དང༌། དྲི་མ་ཡོངས་སུ་སྤང་བའི་ཡོན་ཏན་གཉིས། དང་པོ་ནི། བྱང་ཆུབ་
སེམས་དཔའ་འགོག་པ་ལ་ཞུགས་པ་དེ། སྔོན་སྨོན་ལམ་དང་། ཆོས་སྒོའི་རྒྱུན་
ལ་གནས་པས་རྒྱལ་བ་རྣམས་ཀྱིས་འགོག་པ་ལས་སློང་བར་ཡང་མཛད་དེ།
ཇི་ལྟར་ན། རིགས་ཀྱི་བུ་ལེགས་སོ་སངས་རྒྱས་ཀྱི་ཆོས་རྗེས་སུ་རྟོགས་པར་
བྱ་བ་ལ། འདི་ནི་དོན་དམ་པའི་བཟོད་པའང་ཡིན་ན། འོན་ཀྱང་རིགས་ཀྱི་བུ་
གང་ངེད་ཀྱི་སྟོབས་བཅུ། མི་འཇིགས་པ་བཞི་ལ་སོགས་པ་སངས་རྒྱས་ཀྱི་
ཆོས་མ་འདྲེས་པ་ཕུན་སུམ་ཚོགས་པ་དེ་ཁྱོད་ལ་མེད་པས། སངས་རྒྱས་ཀྱི་ཆོས་
151

ཀུན་མཁྱེན་མི་ཕམ་རྒྱ་མཚོའི་གསུང༌།
ཕུན་སུམ་ཚོགས་པ་དེ་ཡོངས་སུ་བཙལ་བའི་ཕྱིར། སྦྱོར་བར་བྱོས་ཤིག བརྩོན
འགྲུས་རྩོམས་ཤིག །བཟོད་པའི་སྒོ་འདི་ཉིད་ཀྱང་མ་དོར་ཞིག །རིགས་ཀྱི་བུ
ཁྱོད་དེ་ལྟར་ཞི་བའི་རྣམ་པར་ཐར་པ་ལ་གནས་པ་ཐོབ་ཀྱང་། སོ་སྐེ་ཉོན་མོངས་
པའི་དབང་དུ་གྱུར་པ་རྣམས་ལ་སོམས་ཤིག གཞན་ཡང་སྔོན་གྱི་སྨོན་ལམ་
དང་སེམས་ཅན་གྱི་དོན་ཐོབ་པར་བྱ་བ་དང་། ཡེ་ཤེས་ཀྱི་སྒོ་བསམ་མི་ཁྱབ་པ་
དྲན་པར་གྱིས་ཤིག ཆོས་ཉིད་ཙམ་ནི་དེ་ཉན་རང་ལ་ཡང་ཐོབ་པ་ཡོད་དོ་ཞེས་
པས་བསྐུལ་བ་ཆོས་ཉིད་དེ། དེ་སྨོན་ལམ་དང་ཟུང་འཇུག་གི་ཆོས་ཉིད་ཀྱིས།
འགོགས་པ་དང་རོ་མཉམ་པའི་ཡེ་ཤེས་བྱ་རྩོལ་བྲལ་བ་ཐོབ་ཀྱང་། ཕྱི་ནང་གི་
ཡོངས་འཛིན་གྱིས་འགོག་པ་ཙམ་མངོན་དུ་མི་བྱེད་པའི་ཕྱིར་རོ། །གཉིས་པ་ནི།
དེ་ལྟར་འགོག་པ་ལས་སློང་བ་དེ་ཉིད་ཀྱི་ཕྱིར་འདིའི་ཆགས་པ༵་མེད་པའི་བློ་ཡེ་
ཤེས་ནི་ཆགས་སོགས་ཉོན་མོངས་སྐྱོན་རྣམས་དག་དང་ལྷན་ཅིག་མི་གནས་
ཕྱིར། ས་བརྒྱད་པ་ལ་རྣམ་པར་མི་རྟོག་པའི་ཡེ་ཤེས་ཀྱི་ཉི་མ་ཤར་བས། ཉོན་
མོངས་པ་ཁམས་གསུམ་ན་སྤྱོད་པའི་དྲི་མ་དེ་དག་རྩྭ་བ་དང་བཅུས་པ་ཉེ་བར་
ཞི་བར་འགྱུར་ཞིང་། དེ་ལྟར་ཉོན་མོངས་ཐམས་ཅད་ཟད་ཅིང་། ཁམས་གསུམ་
ལས་འདས་པར་གྱུར་པ་དེ་ནི་ས་གསུམ་གྱི་བླ་མར་གྱུར་ཀྱང་། ད་རུང་སངས་
རྒྱས་རྣམས་ཀྱི་ནི་ཡོན་ཏན་གྱི་འབྱོར་པ༵་མཁའ་ལྟར་མཐའ་དང་བྲལ་བ་མ་ལུས་
པ་འཐོབ་པ༷ར་ནུས་པ་མ་ཡིན་ནོ། །གཉིས་པ་འོ་ན་སྐྱེ་བ་འགགས་པས་འདིས་
སངས་རྒྱས་ཀྱི་ཆོས་ཇི་ལྟར་རྫོགས་པར་བྱེད་ཟེར་ན། འཁོར་བ་འགགས་ཀྱང་
1 52

འཇུག་འགྲེལ་ཟླ་བའི་ཞལ་ལུང་།
ས་འདིར་དབང་རྣམས་བཅུ་པོ་ཐོབ་པར་འགྱུར་ཞིང་དབང་བཅུ་པོ་དེ་དག་གིས།
བྱང་སེམས་དེས་དཔལ་ཕྲེང་གི་མདོར་བཤད་པ་ལྟར་ཡིད་ཀྱི་རང་བཞིན་གྱི་ལུས་
ཀྱིས་སྲིད་པའི་འགྲོ་བར་རང་གི་བདག་ཉིད་ཀྱི་ལུས་སོགས་སྣ་ཚོགས་སྟོན་
པར་བྱེད༵་པར་འགྱུར་རོ། །དེ་ཡང་དབང་བཅུ་ནི་བསྐལ་པ་བརྗོད་དུ་མེད་པའི་
ཡང་བརྗོད་དུ་མེད་པར་ཚེ་ཚད་བྱིན་གྱིས་རློབས་པས་ཚེ་ལ་དབང་བ་ཐོབ་བོ།།
ཏིང་འཛིན་ངེས་པར་སེམས་པ་དཔག་ཏུ་མེད་པའི་ཡེ་ཤེས་འཇུག་པས་སེམས་
ལ་དབང་བ་དང་། འཇིག་རྟེན་གྱི་ཁམས་ཐམས་ཅད་རྒྱན་བཀོད་པ་དུ་མས་
བརྒྱན་པའི་བྱིན་རླབས་སྟོན་པས་ཡོ་བྱད་ལ་དབང་བ་དང་། ལས་ཀྱི་རྣམ་སྨིན་
བྱིན་གྱི་རླབས་ཀྱིས་དུས་ཇི་ལྟ་བ་བཞིན་སྟོན་པས་ལས་ལ་དབང་བ་དང་། འཇིག་
རྟེན་ཀུན་ཏུ་སྐྱེ་བ་སྟོན་པས་སྐྱེ་བ་ལ་དབང་བ་དང་། སངས་རྒྱས་ཀྱི་ཞིང་དང་
དུས་གང་དུ་ཇི་ལྟར་འདོད་པ་བཞིན་བྱང་ཆུབ་པར་སྟོན་པ་སྨོན་ལམ་ལ་དབང་
བ་དང་། འཇིག་རྟེན་གྱི་ཁམས་ཀུན་ཏུ་སངས་རྒྱས་ཀྱིས་གང་བར་མོས་པ་ལྟར་
སྟོན་ནུས་མོས་པ་ལ་དབང་བ་དང་། ཞིང་ཀུན་ཏུ་རྫུ་འཕྲུལ་གྱི་རྣམ་པར་རོལ་
བ་ཀུན་དུ་སྟོན་པས་རྫུ་འཕྲུལ་ལ་དབང་བ་དང༌། དེ་བཞིན་གཤེགས་པའི་
སྟོབས་མི་འཇིགས་མ་འདྲེས་མཚན་དཔེ་མངོན་པར་བྱང་ཆུབ་པ་ཀུན་དུ་སྟོན
པ་ཡེ་ཤེས་ལ་དབང་བ་དང་། མཐའ་དང་དབུས་མེད་པའི་ཆོས་ཀྱི་སྒོ་སྣང་བ་
ཀུན་ཏུ་སྟོན་པས་ཆོས་ལ་དབང་བ་ཐོབ་བོ། །དེ་ལ་ཡིད་ཀྱི་རང་བཞིན་གྱི་ལུས་
ཞེས་པ། ཡིད་འདོད་པ་ཙམ་གྱིས་གར་ཡང་ཕྱིན་ཅིང་། གར་ཡང་ཐོགས་པ་
15 3

ཀུན་མཁྱེན་མི་ཕམ་རྒྱ་མཚོའི་གསུང༌།
མེད་པ་ལྟར་འདིར་ཡང་དེ་དང་འདྲ་བས་སོ། །དབུ་མ་ལ་འཇུག་པ༷་ལས།
སེམས་བསྐྱེད་པ་བརྒྱད་པའི་བཤད་པའོ། ། ། །
གསུམ་པ། དགུ་པ་ལ་ནི་དེའི་སྟོབས་ལྟ་ཞིག་སྟེ་སྟོབས་ཀྱི་ཕར་ཕྱིན་
མཐའ་དྭག་ཡོངས་སུ་རྫོགས་པར་དག་པར་འགྱུར་ཞིང༌། དེ་ལ་
སྟོབས་བཅུ་ནི། བསམ་པའི་སྟོབས་ཉོན་མོངས་པ་ཀུན་ཏུ་སྤྱོད་པ་མེད་༼༡༽པ།
ལྷག་བསམ་ནི་ཡེ་ཤེས་ཡོངས་སུ་སྦྱོང་བ། གཟུངས་ནི་ཆོས་མི་བརྗེད་པ།
ཏིང་འཛིན་རྟག་ཏུ་རྣམ་གཡེང་མེད་པ། ཡང་དག་འབྱོར་པའི་སྟོབས་
༼༢༽མཐའ་ཡས་པའི་འཇིག་རྟེན་གྱི་སྤྲོད་པ་རྣམ་པར་དབྱེ་མཁས་པ། དབང་
སྟོབས་ཡིད་ལ་རེ་བ་རྫོགས་༼༣༽པ། སྤོབས་པའི་སྟོབས་དང་སངས་
རྒྱས་ཀྱི་ཆོས་ཀུན་རྣམ་དབྱེ་༼༤༽མཁས་པ། སྨོན་ལམ་གྱི་སྟོབས་སངས་རྒྱས་
ཀུན་༼༥༽ གྱི་སྤྱོད་པ་ལ་སྦྱོར་བ་མི་གཏོང་བ། ཕར་ཕྱིན་གྱི་སྟོབས་༼༦༽བདག་
ཉིད་ཀྱི་སངས་རྒྱས་ཀྱི་ཆོས་ཡོངས་སྨིན་དང་། སེམས་ཅན་སྨིན་པ་སེམས་ཅན་
ཐམས་ཅད་ལ་ཕན་སྤྱོད་མི་གཏོང་བའོ། །བྱམས་པའི་སྟོབས་༼ ༽སེམས་ཅན་
ཀུན་སྐྱོབས་པའི་སྦྱོར་བ་མི་གཏོང་བ། སྙིང་རྗེའི་སྟོབས་༼༨༽སེམས་ཅན་ཀུན་
གྱི་སྡུག་བསྔལ་སེལ་བར་བྱེད་པ། ཆོས་ཉིད་ཀྱི་སྟོབས་༼༩༽སྒྱུ་མ་ལྟ་བུ་སོགས་
ཀྱི་ཆོས་ཉིད་མངོན་དུ་བྱེད་པ། དེ་བཞིན་གཤེགས་པ་ཀུན་གྱི་བྱིན་གྱིས་རློབས་
པའི་སྟོབས་༼༡༠༽ནི་རྣམ་མཁྱེན་ཡེ་ཤེས་ལ་མངོན་དུ་ཕྱོགས་པའོ་ཞེས་དེ་ལྟར་
མདོ་སྡེར་བཤད་པའི་སྟོབས་རྣམས་སོ། །དེ་བཞིན་ཆོས་ཐམས་ཅད་ཀྱི་རང་
1 5 4

འཇུག་འགྲེལ་ཟླ་བའི་ཞལ་ལུང་།
གི་མཚན་ཉིད་རབ་ཏུ་ཤེས་པ་ནི་ཆོས་དང༌། ཆོས་རྣམས་ཀྱི་རྣམ་པར་དབྱེ་བ་
རབ་ཏུ་ཤེས་པ་ནི་དོན་དང༌། ཆོས་རྣམས་མ་འདྲེས་པར་སྟོན་པ་རབ་ཏུ་ཤེས་
པ་ནི་ངེས་ཚིག་དང་། ཆོས་རྣམས་ཀྱི་མཐུན་པའི་རྒྱུ་རྒྱུན་ཆད་པ་མེད་པ་རབ་
ཏུ་ཤེས་པ་སྤོབས་པ་སྟེ་སོ་སོ་ཡང་དག་རིག་པའི་ཆོས་བཞི་པོ་རང་རང་གི་ཡོན་
ཏན་ཡོངས་སུ་དག་པའང་འཐོབ་བོ། །དབུ་མ་ལ་འཇུག་པ་ལས། དོན་དམ་
སེམས་བསྐེད་པ་དགུ་པ་བཤད་པའོ། །
བཞི་པ་ས་བཅུ་པ་ལ། ས་དེའི་ཁྱད་པར་གྱི་ཡོན་ཏན། ཡེ་ཤེས་ཀྱི་ཕར་ཕྱིན་
དག་ཚུལ། སའི་ངེས་ཚིག་དང་མཐུན་པའི་ཡོན་ཏན་གསུམ། དང་པོ། བཅུ་པའི་
ས་ལ་གནས་པའི་བྱང་སེམས་དེ་ཡིས་ཕྱོགས་བཅུ་ཀུན་ནས་སངས་རྒྱས་རྣམས་
ལས་འོད་ཟེར་ཆེན་པོའི་དབ༵ ང་བསྐུར་བ། དམ་པ་འཐོབ་ཅིང་བྱང་སེམས་
འདིས་ཏིང་འཛིན་གྲངས་མེད་འབུམ་ཕྲག་བཅུ་ཐོབ་པའི་ཐ་མ་ལ། ཐམས་
ཅད་མཁྱེན་པའི་ཡེ་ཤེས་དང་ཁྱད་པར་མེད་པར་དབང་བསྐུར་བ་དང་ལྡན་པ་
ཞེས་བྱ་བའི་ཏིང་ངེ་འཛིན་མངོན་དུ་འགྱུར་རོ། །དེ་མ་ཐག་སྟོང་གསུམ་འབུམ་
ཕྲག་བཅུའི་གཏོས་དང་མཉམ་པའི་རིན་པོ་ཆེའི་པདྨ་རིན་པོ་ཆེ་རྣམ་པ་ཐམས་
ཅད་ཀྱི་མཆོག་དང་ལྡན་པས་སྤྲས་པ་ཞེས་བྱ་བ་ནས། སྟོང་གསུམ་འབུམ་ཕྲག་
བཅུར་ཚང་བའི་རྡུལ་ཕྲ་རབ་ཀྱི་རྡུལ་སྙེད་ཀྱི་པདྨའི་འཁོར་དང་ལྡན་པ་འབྱུང་
སྟེ༑ བྱང་སེམས་དེའི་ལུས་དེ་དང་འཚམས་པར་འདུག་གོ །ཏིང་ངེ་འཛིན་དེ་
ཐོབ་མ་ཐག་པདྨ་དེ་ལ་འདུག་པར་སྣང་ངོ༌། །དེ་དེ་ལ་འདུག་པ་དང༌། སངས་
155

ཀུན་མཁྱེན་མི་ཕམ་རྒྱ་མཚོའི་གསུང༌།
རྒྱས་རྣམས་ཀྱི་ཞིང་ཀུན་ནས་གདན་འཛོམ་པ་རྣམས་ཀྱི་མཛོད་སྤུ་ནས། འོད་
ཟེར་ཕྱུང་ནས་བྱང་སེམས་དེ་ལ་དབང་བསྐུར་བར་མཛད་དོ་ཞེས་ས་བཅུ་པ་
བཞིན་ནོ། །ཞེས་སོ། །གཉིས་པ། ཡེ་ཤེས་ཀྱི་ཕར་ཕྱིན་ལྷག་པར་མཆོག་ཏུ་
བྱུང་བར་གྱུར་པའང་ཡིན་ཏེ། ཤེས་རབ་དང་ཡེ་ཤེས་ཀྱི་ཁྱད་པར་ཁ་ཕྱི་ནང་
གཉིས་སྣང་ཡོད་མེད་ཟེར་ཀྱང་། བྱང་ས་ལས། ཆོས་ཐམས་ཅད་ལ་ཇི་ལྟ་བ་
བཞིན་རྣམ་པར་བཞག་པ་ཤེས་པ་ཡེ་ཤེས་ཀྱིས་ཕར་ཕྱིན་ནོ། །དོན་དམ་འཛིན་
པ་ཤེས་རབ། ཀུན་རྫོབ་འཛིན་པ་ཡེ་ཤེས་ཞེས་གསུངས་པ། དོན་ལ་དོན་
དམ་རྐྱང་པ་མིན་པར་ཀུན་རྫོབ་དང་རོ་གཅིག་པའི་དོན་དམ་འཛིན་པ་སྟེ་གཉིས་
སྣང་ནུབ་ཅིང་རྣམ་པར་འབྱེད་པ་མེད་པ་རོ་གཅིག་པའོ། །དེ་ནི་ཤེས་རབ་ཀྱི་
འབྲས་བུའོ། །གསུམ་པ། དཔེ་འཇིག་རྟེན་ན་ཆར་སྤྲིན་རྣམས་ལས་ཆུ་ཡི་ཆར་
སིལ་པར་འབབས་པ༵་ཇི་ལྟར་དོན་དེ་བཞིན་དུ་འགྲོ་བ་རྣམས་ཀྱི། རྒྱུད་ཀྱི་
དགེ་བའི་ལོ་ཏོག་བཟང་པོ་ཕན་བདེའི་འབྲས་བུ་ཅན་བསྐྱེད་པའི་ཆེད་དུ་རྒྱལ་
སྲས་ས་བཅུ་པ་བདག་ཉིད་ཆེན་པོ་དེ་ལས་ཀྱང་འབད་རྩོལ་མེད་པར་ལྷུན་གྲུབ་
ཀྱི་ཚུལ་དུ་དམ་པའི་ཆོས་ཀྱི་ཆར་འབབ་པར་འགྱུར་བས་ཆོས་ཀྱི་སྤྲིན་ཞེས་
བྱའོ། །དབུ་མ་ལ་འཇུག་པ་ལས། དོན་དམ་པའི་སེམས་བསྐྱེད་པ་བཅུ་པ་
བཤད་པའོ། །
གཉིས་པ་སའི་ཡོན་ཏན་ལ། ས་དང་པོར་བྱུང་བའི་ཡོན་ཏན་བརྒྱ་
ཕྲག་བཅུ་གཉིས་པོ་བཤད་པ་དང་། དེས་གཞན་ལ་བསྒྲེ་ཚུལ་གཉིས།
156

འཇུག་འགྲེལ་ཟླ་བའི་ཞལ་ལུང༌།
དང་པོ། ས་དང་པོ་ཐོབ་པ་དེ་ཡི་ཚེ་བྱང་སེམས་འདིས་ནི་སྐད་ཅིག་ཡུད་ཙམ་
གཅིག་ལ་སངས་རྒྱས་༡༽བརྒྱ་ཡི་ཞལ་མཐོང་ཞིང་། སངས་རྒྱས་དེ་དྭག་གིས་
རང་བྱིན་གྱིས་བརླབས་པ་དག་ཀྱང་འདི་ཡིས་༢༽རྟོགས་པ་སྟེ་ཤེས་སོ། །ས་
ཐོབ་པ་དེ་ཉིད་ཀྱི་ཚེ་ན་བསྐལ་པ་བརྒྱར་༣༽གནས་ཤིང་བཞུགས་པར་བྱེད་པ་
དང་། བསྐལ་བ་བརྒྱའི་སྔོན་དང་ཕྱི་མའི་༤༽མཐར་ཡ༷ང་ཡེ་ཤེས་ཀྱིས་གཟིགས་
པ་ཡ༷ ང་དྭག་འཇུག་ཅིང་། བློ་ལྡན་རྒྱལ་སྲས་ཏིང་ངེ་འཛིན་གྱི་སྒོ་བརྒྱ་ཕྲག་
གཅིག་ལ་སྐད་ཅིག་ལ་སྙོམས་པར་འཇུག་༽ཅིང་དེ་ལས་ལྡང་བའམ་གཏོང་
བར་བྱེད་དོ། །ཕྱོགས་བཅུའི་འཇིག་རྟེན་གྱི་ཁམས་བརྒྱ་འདི་ཡིས་རྫུ་འཕྲུལ་
གྱིས་ཀུན་ནས་༦༽གཡོ་ཞིང་འགུལ་བརྡེག་བྱེད་པས་འཇིག་རྟེན་བརྒྱ་འདི་ཡིས
འོད་ཟེར་གྱིས་སྣང་༧༽བར་ནུས་པ་དང་དེ་བཞིན་དུ་རླབས་པོ་ཆེའི་རྫུ་འཕྲུལ་
གྱིས་བྱང་སེམས་དེས་སེམས་ཅན་བརྒྱ་ཕྲག་དུས་གཅིག་རྒྱུད་སྨིན་པར་བྱེད་
༨༽ཅིང༌། བརྒྱ་ཕྲག་གི་གྲངས་དང་རྗེས་སུ་འབྲེལ་པ་སྟེ་གྲངས་དང་ལྡན་པའི་
སངས་རྒྱས་ཀྱི་ཞིང་དག་ཏུ་ཡང་འགྲོ་བར་༩༽འགྱུར་བ་དང་། བྱང་སེམས་དེས་
ནི་ཆོས་ཀྱི་སྒོ་བརྒྱ་ཕྲག་རྣམས་ཡང་དག་༡༠༽འབྱེད་པར་བྱེད་པ་དང་། ཐུབ་
དབ༵ང་གི་སྲས་པོ་འདིས། རང་གི་ལུས་གཅིག་ལ་ལུས་བརྒྱ་རྣམས་ཀུན་ནས་
སྟོན་པར་༡༡༽བྱེད་པའང་ཡིན་ལ། ལུས་དེ་ལ་འཁོར་མེད་པ་མིན་གྱི་རང་གི་
འཁོར་དང་བཅས་པའི་མཛེས་པས་འབྱོར་པའི་ལུས་ཡིན་ཅིང་། ལུས་དེ་ནི་
རེ་རེ་ཞིང་འཁོར་ཅི་ཙམ་ཞེ་ན། རྒྱལ་བའི་སྲས་པོ་བརྒྱ་ཕྲག་རེ་རེ་དག་དྭང་
157

ཀུན་མཁྱེན་མི་ཕམ་རྒྱ་མཚོའི་གསུང༌།
རྗེས་སུ་འབྲེལ་༡༢༽བའང་སྟོན་པའི་རང་གི་འཁོར་དང་བཅས་པས་མཛེས་ཤིང་
འབྱོར་བ་སྟེ་བློ་ལྡན་ས་རབ་ཏུ་དགའ་བར་གནས་པས་ཡོན་ཏན་བརྒྱ་ཕྲག་བཅུ་
གཉིས་པོ་དེ་དག་ནི། ཐོབ་པར་གྱུར་ནས་རབ་ཏུ་དགའ་བ་སྐྱེའོ། །གཉིས་པ་
ལ་མ་དག་པའི་ས་ལྷག་མ་དྲུག་ལ་གོང་གི་གྲངས་འགྱུར་གྱིས་བསྒྲེ་བ་དང༌།
དག་པ་གསུམ་ལ་རྡུལ་གྲངས་ཀྱིས་བསྒྲེ་བ་གཉིས། དང་པོ། བཅུ་གཉིས་པོ་
ཐོབ་པ་དེ་བཞིན་ཁོ་ནར་ས་གཉིས་པ་དྲི་མ་མེད་པ་ལ་གནས་པས་སྔར་གྱི་ཡོན་
ཏན་དེ་དག་སྟོང་ནི་ཡང་དག་འཐོབ་པར་འགྱུར་ཏེ་ཡོན་ཏན་དེ་རྣམས་གསུམ་
པ༑ བཞི་པ། ལྔ་པ། དྲུག་པ། བདུན་པ་སྟེ་ས་ལྔ་པོ་འདི་དག་རྣམས་ལ་བྱང་
ཆུབ་སེམས་དཔའ་ཡིས་ནི་གསུམ་པ་པས་འབུམ་ཕྲག་བཅུ་གཉིས་དང་། བཞི་
པ་པས་བྱེ་བ་ཕྲག་བརྒྱ་འཐོབ་ཅིང་། ལྔ་པ་དེ་ཡིས་བྱེ་བ་སྟོང་འགྱུར་ཐོབ་ལ།
དེ་ནས་ས་དྲུག་པ་པས་བྱེ་བ་བརྒྱ་ཕྲག་སྟོང་འགྱུར་ཡང་སྟེ་བྱེ་བ་འབུམ་ཕྲག་
བཅུ་གཉིས་འཐོབ། བདུན་པ་པས་བྱེ་བ་ཕྲག་ཁྲག་ཁྲིག་ཕྲག་འབུམ་ཕྲག་
བཅུ་གཉིས་འཐོབ་པ་སྟེ་བརྒྱར་རྫོགས་པར་བསྒྱུར་དང་སླར་ཡང་སྟོང་ཕྲག་ཏུ།
ཡང་དག་པར་ནི་བསྒྱུར་བ་ནི་འབུམ་ཡིན་པས་མཐའ་དག་རབ་ཏུ་འཐོབ་པར་
འགྱུར་རོ། །གཉིས་པ་ལ། བརྒྱད་པའི་ཡོན་ཏན། དགུ་པའི་ཡོན་ཏན། བཅུ་
པའི་ཡོན་ཏན་གསུམ། དང་པོ། ས་བརྒྱད་པ་ནས་ཡོན་ཏན་དེ་རྣམས་གྲངས་
ཀྱི་གནས་ཀྱིས་བགྲངས་མི་ནུས་པས། རྡུལ་ཕྲན་རྣམས་ཀྱིས་བགྲངས་བར་
བཤད་པས། མི་གཡོའི་སར་གནས་པ་སྤྲོས་པའི་རྣམ་རྟོག་མེད་པ་དེས། སྟོང་
158

འཇུག་འགྲེལ་ཟླ་བའི་ཞལ་ལུང༌།
གསུམ་གྱི་འཇིག་རྟེན་གྱི་ཁམས་བརྒྱ་ཕྲག་སྟོང་བསྡོམས་པ་སྟེ་སྟོང་ཆེན་འབུམ་
ཕྲག་གཅིག་གི་འཇིག་རྟེན་ན། རྡུལ་གྱི་གྲངས་ཚད་ཇི་སྙེད་ཡོད་པ་དེ་རྣམས་
དྭང་། གྲངས་མཉམ་ཡོན་ཏན་སྡེ་ཚན་བཅུ་གཉིས་པོ་དག་ནི་འཐོབ་པར་
འགྱུར་རོ། །གཉིས་པ། ས་དགུ་པ་ལེགས་པའི་བློ་གྲོས་ས་ལ་གནས་པ་ཡི།
བྱང་ཆུབ་སེམས་དཔའ་དེས་སྔར་བསྟན་ཡོན་ཏན་བཅུ་གཉིས་པོ་དག །སྟོང་
གསུམ་གྱི་འཇིག་རྟེན་གྱི་ཁམས་གྲངས་མེད་བརྒྱ་ཕྲག་སྟོང་དུ་ཡང་དག་པར།
བསྡོམས་པ་ཕྲག་ནི་གྲངས་མེད་འབུམ་ཕྲག་བཅུའི་རྡུལ་ཚད་ཀྱི་གྲངས་ནི་ཐོབ་
པར་འགྱུར་རོ། །
གསུམ་པ་ལ་ཡོན་ཏན་བཅུ་གཉིས་པོ་བཤད་པ་དང་། ཡོན་ཏན་གཞན་ཡང་
བསྟན་པ་གཉིས། དང་པོ། རེ་ཞིག་ཅེས་པས་བྱང་སེམས་དེའི་ཡོན་ཏན་ཡོངས་
རྫོ་གས་བརྗོད་པར་མི་ནུས་ཀྱང་དེ་ལས་ཆ་ཤས་ཞིག་བརྗོད་ནས་བཅུ་པ་འདིར་
བྱང་སེམས་དེའི་ཡོན་ཏན་དག ངག་གི་སྤྱོད་ཡུལ་ལས་ཆེས་འདས་པར་འགྱུར་
ཞིང་། ངག་གི་སྤྱོད་ཡུལ་མ་ཡིན་པ་སངས་རྒྱས་ཀྱི་ཞིང་བརྗོད་དུ་མེད་པའི་
ཡང་བརྗོད་དུ་མེད་པ་བསྡོམས་པ་རྣམས་ན། རྡུལ་དག་ཇི་སྙེད་ཡོད་པ་དེ་སྙེད་
ཀྱི་ཡོན་ཏན་ཐོབ་པར་འགྱུར་རོ། །གཉིས་པ། བྱང་སེམས་འདིས་རྟོགས་པ་
ཀུན་ནས་རྒྱུ་བ་མེད་པར་རང་གི་བ་སྤུའི་ཁུང་བུར་རེ་རེ་ཡང་བྱང་ཆུབ་སེམས་
དཔའ་གཞལ་གྱིས་མི་ལངས་བའི་འཁོར་རྣམས་དང་། ལྷན་ཅིག་ཏུ་རྫོགས་
སངས་རྒྱས་ཀྱི་སྐུ་བགྲངས་པ་ལས་འདས་པ་དང་དེ་བཞིན་ལྷ་དང་ལྷ་མིན་
1 59

ཀུན་མཁྱེན་མི་ཕམ་རྒྱ་མཚོའི་གསུང༌།
མི་སོགས་འགྲོ་བ་དག་ཀྱང་། སྟེ་ཀྱང་སྒྲས་ཚངས་དབང་འཁོར་བསྒྱུར་ཉན་
རང་སོགས་གང་གདུལ་བྱའི་གཟུགས་བཟུང་ནས་ལྷུན་གྱིས་གྲུབ་པ་མ་འདྲེས་
པར་དུས་སྐད་ཅིག་སྐད་ཅིག་ལ་ནི་ཆོས་སྟོན་པར་ནུས་སོ། །གཉིས་པ་མཐར་
ཐུག་སངས་རྒྱས་ཀྱིས་བཤད་པ་ལ། དང་པོར་བྱང་ཆུབ་བརྙེས་པའི་ཚུལ། ཐོབ་
བྱ་བྱང་ཆུབ་ཀྱི་ངོ་བོ། བྱང་ཆུབ་བརྙེས་ནས་སྤྲུལ་པས་གཞན་དོན་མཛད་ཚུལ་
གསུམ། དང་པོ་ལ། དངོས་ཀྱི་དོན་དང་། དེ་ལ་རྩོད་པ་སྤངས་བ་གཉིས། དང་
པོ་ལ། དུས་ནམ་གྱི་ཚེ། གནས་གང་དུ། ཚུལ་ཇི་ལྟར་བརྙེས་པ་གསུམ། དང་
པོ༑ གང་ཕྱིར་དཔེ་ནམ་མཁའ་དྲི་མ་མེད་པ་སྟེ་རེག་ཐོགས་བྲལ་བ་ཁོ་ན་ལ་
ཟླ་སྣང་གསལ་བར་གྱུར་པའི་ཕྱིར། སྔ་འགྱུར་ལས། ཇི་ལྟར་ནམ་མཁའ་དྲི་
མ་མེད་ལ་ཟླ་སྣང་གསལ་བར་གྱུར་པ་བཞིན་ཞེས་ཀྱང་ངོ་། །ས་བཅུ་བར་སྔོན་
ཚེ་སྟོབས་བཅུ་སྐྱེད་པའི་སངས་རྒྱས་ཀྱི་ས་ལ་ཁྱོད་ཀྱིས་སླར་ཡང་འབད་འགྱུར་
ཅིང༌། ནག་ཚོའི་འགྱུར་ལས། སླར་ཡང་སྟོབས་བཅུ་བསྐྱེད་པའི་སྔོན་གྱི་ས་
དེར་འབད་པ་མཛད་འགྱུར་བ། ཞེས་པ་ལྟར། ནམ་མཁའ་དྲི་མ་མེད་པ་ནི་གོ་
མི་འགགས་པས་ཟླ་བའི་སྣང་བ་འགོག་མེད་དུ་གསལ་བས་འགྲོ་བ་ཀུན་སྣང་
བར་བྱེད་ནུས་ཀྱི་གཞན་གོ་འགགས་པ་རྒྱ་མཚོ་སོགས་ཀྱི་ནང་དུ་མི་ནུས་པ་
ལྟར། སྔར་གྱི་ས་ཀུན་ཏུ་སྟོབས་སོགས་སངས་རྒྱས་ཀྱི་ཆོས་བསྐྱེད་པའི་ནུས་
པ་མེད་ལ། འདིར་སངས་རྒྱས་ཀྱི་ཆོས་ཐོབ་པ་ལ་གེགས་བྱེད་པའི་ཐོག་རེག་
མ་ལུས་པ་ཟད་པའི་ས་བཅུ་པའི་ཡེ་ཤེས་ནམ་མཁའ་ལྟ་བུ་ལ་སངས་རྒྱས་ཀྱི་
160

འཇུག་འགྲེལ་ཟླ་བའི་ཞལ་ལུང༌།
ཆོས་སྟོབས་སོགས་ཟླ་བ་འདྲ་བ་གསལ་རུང་བར་མཁྱེན་ནས་ས་བཅུ་པ་དེར་
སྔོན་ཚེ་ཞེས་སངས་རྒྱས་ཀྱི་སའི་སྔོན་ཚེ་སྟོབས་བཅུ་བསྐྱེད་ནུས་པའི་ས་བཅུ་
པ་དེར་སངས་རྒྱས་པ་ལ་འབད་པའམ། སླར་ཡང་ཞེས། སྔར་དང་མི་འདྲ་བ་
སངས་རྒྱས་ཐོབ་པ་ཁོ་ནར་ཉེ་བས་ན། ས་བཅུ་པ་འདིར་གང་འགྲོ་བའི་ཡུལ
དུ་སོང་སོང་ནས་ཕྱིན་ལ་ཁད་པ་ན། ས་གཞན་གྱི་བར་མ་ཆོད་པས་དེའི་འབད་
པ་རྣམ་མཁྱེན་ཁོ་ན་ལྟ་བུ་ཡིན་པས་ཆེར་འབད་པའི་དོན་ཏེ་ས་དང་པོ་ལྟ་བུ་ན་
འབད་པ་དེ་རྣམ་མཁྱེན་ལ་འབད་པ་ཡིན་ཀྱང་དངོས་སུ་ས་གཉིས་པ་བའི་ཡེ་
ཤེས་ཐོབ་བྱར་དམིགས་ལ་འདིར་དེ་དངོས་སུ་ཐོབ་བྱར་འབད་པས་སྔར་དང་
མི་འདྲ་བའི་དོན་ཏོ། །གཉིས་པ། འོག་མིན་དུ་ནི་ཐོབ་བྱ་བླ་ན་མེད་པ་གང་
གི་དོན་དུ་བསྐལ་པ་གྲངས་མེད་པར་འབད་གྱུར་གོ་འཕང་མཆོག་ཞི་བ། ཨྱོན་
ཏན་མཐའ་དག་གི་མཐར་ཐུག་པ་གང་དང་ཡང་མཚུངས་པ་མེད་དེ་ཁྱོད་ཀྱིས་
བརྙེས་སོ། །གསུམ་པ། ཚུལ་ཇི་ལྟར་ན་བུམ་པ་མཁར་གཞོང་སོགས་སྣོད་ཀྱི་
དབྱེ་བས་དེར་གཏོགས་པའི་ནམ་མཁའ་ལ་དབྱེ་བ་མེད་པ་དེ་ལྟར། གཟུགས་
ཚོར་སོགས་དངོས་པོ་ཐ་དད་པས་བྱས་པའི་དབྱེ་བ་འགའ་ཡང་དེ་ཁོ་ན་ཉིད་
ལ་མེད་པ་དེ་ཡི་ཕྱིར། ཤེས་བྱ་ཐམས་ཅད་རོ་མཉམ་ཉིད་དུ་མཁྱེན་པའི་སྐད་
ཅིག་གིས་ཡང་དག་ཐུགས་སུ་ཆུད་པར་མཛད་གྱུར་ནས། མཁྱེན་བཟང་ཁྱོད་
ཀྱིས་སྐད་ཅིག་གིས་ནི་ཤེས་བྱ་མ་ལུས་པ་ཐུགས་སུ་ཆུད་པ་ཡིན་ནོ། །གཉིས་
པ་ལ། རྩོད་པ་དང་། ལན་གཉིས་དང་པོ་ལ། ཡུལ་སྐྱེ་མེད་རྟོགས་པར་མི་
1 6 1

ཀུན་མཁྱེན་མི་ཕམ་རྒྱ་མཚོའི་གསུང༌།
འཐད་པར་རྩོད་པ་དང་། ཡུལ་ཡུལ་ཅན་རོ་གཅིག་ན་ཡུལ་དེ་མཁྱེན་ནས་གཞན་
ལ་སྟོན་པར་མི་འཐད་པའི་རྩོད་པ་གཉིས། དང་པོ་ནི། གང་ཚེ་སྐྱེ་འགགས་
སོགས་སྤྲོས་པ་ཞི་བ་ནི་ཆོས་རྣམས་ཀྱི་དེ་ཁོ་ན་ཉིད་ཡིན་ན་དེ་ལ་བློ་གྲོས་ཏེ་
ཤེས་པ་འཇུག་པར་མི་འགྱུར་ཏེ་ཅིར་ཡང་གཟུང་བྱར་མི་གནས་པས་སོ། །བློ་
མ་ཞུགས་པར་ཡང་ཤེས་བྱའི་ཡུལ་ཅན་དེ་རྟོགས་པའི་བློ་ཞེས་པའང་ངེས་པར་
རིགས་པའང་མ་ཡིན་ལ། ཡུལ་དེ་ཡུལ་ཅན་དེས་ཀུན་ནས་ཡོངས་སུ་ཤེས་པ་
མེད་པར་ནི་དེ་རྟོགས་པའམ་ཤེས་པར་ཇི་ལྟར་འགྱུར་ཏེ་འགལ་བར་འགྱུར་
ལ༑ སྐྱེ་སོགས་བྲལ་བས་ཡུལ་གནས་པ་དེ་ལ་རྣམ་པ་ཡོད་པ་མིན་ན་དེའི་ཡུལ་
ཅན་གྱིས་དེ་ཇི་ལྟར་དམིགས་ཏེ་མི་དམིགས་ལ་མ་དམིགས་བཞིན་དུ་ཡུལ་དེ་
རྟོགས་ཞེས་ཀྱང་མི་རུང་སྟེ་རྟོགས་བྱ་མེད་པས་དེ་རྟོགས་པར་མི་འཐད་དེ་མ་
ཤེས་པའི་མི་ངོ་མི་ཤེས་པ་བཞིན་ནོ་ཞེས་རྩོད་པ་དང་། གཉིས་པ། ཡུལ་སྐྱེས་
པ་སྔོན་པོ་འཛིན་པ་ལ་དེའི་ཡུལ་ཅན་དེ་རྟོགས་པར་འཇོག་པ་བཞིན་ཡུལ་མ་
སྐྱེས་པ་དེ་ཇི་ལྟར་མཁྱེན། གཞན་ཡང་ཡུལ་ཡུལ་ཅན་གཉིས་སུ་མེད་པ་ཆུ་ལ་
ཆུ་བཞག་ལྟར་གྱུར་ན་ཡུལ་འདི་ལྟ་བུའོ་ཞེས་ཡུལ་དེ་མཁྱེན་པོ་མེད་པར། ཁྱོད་
ཀྱིས་གདུལ་བྱ་གཞན་ལ་ངོ་བོ་ཉིད་འདི་ལྟའོ་ཞེས་སུ་ཞིག་སྟོན་ཏེ་སྟོན་མི་རིགས་
སོ་ཞེ་ན། གཉིས་པ་ལན་ལ་ཡུལ་སྐྱེ་མེད་རྟོགས་པར་འཐད་པའི་ལན་དང༌།
ཡུལ་ཡུལ་ཅན་ཐ་དད་དུ་མི་རྟོགས་ཀྱང་ཆོས་སྟོན་པར་འཐད་པ་གཉིས། དང་
པོ་ནི། གང་གི་ཚེ་སྐྱེ་བ་མེད་པ་ནི་དེ་ཁོ་ན་ཉིད་ཡིན་ཞིང་ཡུལ་ཅན་གྱི་བློ་ཡང་
1 6 2

འཇུག་འགྲེལ་ཟླ་བའི་ཞལ་ལུང་།
དེ་དང་མཚུངས་པར་སྐྱེ་བ་དང་བྲལ་བ། དེ་ཚེ་སྐྱེ་མེད་དེ་ཡི་རྣམ་པ་སྟེན་པའམ་
རྗེས་སུ་སྐྱེས་པ་ལས་རིག་ཤེས་དེ་ཡིས་ཡུལ་ཆོས་དབྱིངས་དེ་ཉིད་རྟོགས་པ་
ལྟ་བུ་སྟེ། ཞེས་ཐ་སྙད་བཏགས་ཀྱི་དངོས་སུ་ཡུལ་ཡུལ་ཅན་ཐ་དད་ལྟ་བུ་ནི་
མེད་དེ། དཔེ་ཇི་ལྟར་ན་སེམས་ནི་ཡུལ་སྔོན་པོ་སོགས་གང་གི་རྣམ་པ་ཅན་དུ་
འགྱུར་བ་དེ་ཡིས་སྔོན་པོ་ཡུལ་སོགས་གང་ཡིན་པ། དེ་ཡོངས་སུ་ཤེས་པ་ཞེས་
རྣམ་པར་བཞག་པ་དེ་བཞིན་ཐ་སྙད་ཀྱི་ཚུལ་ལ་ཉེ་བར་བརྟེན་ནས་དེ་ཁོ་ན་
ཉིད་རྟོགས་ཞེས་རིགས་པ་ཡིན་ཏེ། དེ་ལ་ཡུལ་མ་སྐྱེས་པ་སོགས་ཀྱིས་ཐམས་
ཅད་ཅུང་ཟད་ཀྱང་མ་སྐྱེས་པ་སོགས་སུ་འཛིན་ན་དེ་ཁོ་ན་ཉིད་དང་རྗེས་སུ
མཐུན་པའི་བློ་མིན་ཡང་། ཡུལ་མ་སྐྱེས་པ་ལྟར་ཡུལ་ཅན་ཀྱང་མ་སྐྱེས་པར་
གྱུར་པ་ལ། དེ་ཁོ་ན་ཉིད་དང་རྗེས་སུ་མཐུན་པ་ལ་དེ་རྟོགས་ཞེས་ཐ་སྙད་
བཏགས་རུང་གི དངོས་སུ་ན་ཡུལ་ཡུལ་ཅན་ཐ་དད་པའི་ཚུལ་གྱིས་རྟོགས་པ་
ནི་མིན་ནོ། །དེས་ན་དེ་ལྟ་བུའི་སངས་རྒྱས་ཀྱི་དེ་ཁོ་ན་ཉིད་མངོན་སུམ་མཛད་
པ་ནི་ཡུལ་ཡུལ་ཅན་རོ་མཉམ་པའི་ཡེ་ཤེས་ཁོ་ན་ཡིན་ལ་དེ་ཤེས་རབ་མིན་ཏེ།
ཤེས་རབ་ནི་ཡུལ་སོ་སོར་འབྱེད་པ་ཡིན་ན། འདི་ལ་ཡུལ་དུ་རྟོགས་པ་མེད་པས་
རོ་མཉམ་ཟུང་འཇུག་ཞི་བ་ཆེན་པོ་ཡིན་པས། ཡུལ་ངེས་པ་ཞེས་པའི་ཡུལ་དེ་
གཞན་དང་མི་འདྲེས་པར་རྣམ་པར་འབྱེད་པར་མེད་དོ། །གཉིས་པ་ལ་དངོས་
དང་། དེའི་དཔེ་འགོད་པ་གཉིས། དང་པོ། སངས་རྒྱས་དེ་ཡི་གཟུགས་སྐུ་གང་
ལ་བཞུགས་ནས་ཆོས་དབྱིངས་ཆོས་སྐུ་མངོན་སུམ་མཛད་པའི་ལོངས་སྤྱོད
! 6 3

ཀུན་མཁྱེན་མི་ཕམ་རྒྱ་མཚོའི་གསུང༌།
རྫོགས་སྐུ་བསོད་ནམས་ཀྱི། ཚོགས་བརྒྱ་ཕྲག་རྣམས་ཀྱིས་ཟིན་པ་དང་། བྱང་
སེམས་རྣམས་ཆོས་ཀྱི་ལོངས་སྤྱོད་རྒྱུ་དང༌། སྣོད་དུ་གྱུར་པས་དེ་ཁོ་ན་ཉིད་
ཕྱིན་ཅི་མ་ལོག་པར་རིག་པར་འགྱུར་པ་དང༌། ལོངས་སྐུའི་བྱིན་རླབས་ཀྱིས་
སྤྲུལ་པ་དང་། དེར་མ་ཟད་དེའི་མཐུས་ནམ་མཁའ་དང་གཞན་རི་བྲག་དང་
ལྗོན་ཤིང་སོགས་ལས་ཀྱང་དེའི་མཐུས་སྒྲ་གང་ཞིག་ཟབ་མོའི་ཆོས་ཀྱི་དེ་ཉིད་
སྟོན་པ་འབྱུང་བ་དེ་ལས་འཇིག་རྟེན་གྱིས་ཀྱང་དེ་ཁོ་ན་ཉིད་རིག་པར་འགྱུར་
རོ༑ ༑དེའང་ཡུལ་ཅན་དང་ཡུལ་གཉིས་རོ་གཅིག་སྟེ་ཐ་དད་དུ་ཕྱེ་ནས། དེ་ཁོ་
ན་ཉིད་འདི་ལྟ་བུ་ཞེས་གསུངས་མི་དགོས་ཏེ། རོ་མཉམ་པའི་ཡེ་ཤེས་ཆེན་པོ་
ཡིན་པའི་ངོ་བོ་ཉིད་ཀྱི་བྱིན་རླབས་ཀྱིས་སྟོང་པ་ཁོ་ན་མིན་ཞིང་། ཇི་ལྟར་ན་
སངས་རྒྱས་དེ་ཡི་གདུལ་བྱ་ལ་ཆོས་སྟོན་པའི་རྟེན་ལོངས་སྐུ་བསོད་ནམས་ཀྱི་
ཚོགས་ཡོངས་སུ་སྨིན་ཟིན་ཏེ་གནས་པ་དང་། སྤྲུལ་པ་སོགས་ངོ་བོ་ཉིད་ཀྱི་བྱིན་
རླབས་ལས་འབྱུང་ཞིང་ཡུལ་དང་ཡུལ་ཅན་ཐ་དད་དུ་རྟོགས་པའི་སྤྲོས་པ་ཉེ་བར་
ཞི་བཞིན་དུ་གསུང་འབྱུང་བས་སོ། །
གཉིས་པ། དེ་ལྟར་རྣམ་རྟོག་དང་འབད་རྩོལ་མེད་ཀྱང་ད་ལྟ་གཞན་དོན་འགྲུབ་
པའི་དཔེ་ནི། ཇི་ལྟར་རྫུ་མཁན་སྟོབས་ཆེན་པོ་དང་ལྡན་པས་འདིར། དུས་
ཡུན་རིང་འབད་པས་ཆེས་བསྐོར་བའི་འཁོར་ལོ་ནི། རྫ་མཁན་དེའི་རྩོལ་བ་
ད་ལྟར་སྐྱེས་པ་མེད་བཞིན་དུའང་འཁོར་ལོ་དེ་འཁོར་ཞིང་བུམ་པ་ལ་སོགས
པ་འགྲུབ་པའི་རྒྱུར་མཐོང་བ་ལྟར། དེ་བཞིན་སངས་རྒྱས་ལའང་ད་ལྟ་སྐྱེས་
1 6 4

འཇུག་འགྲེལ་ཟླ་བའི་ཞལ་ལུང༌།
པའི་ཆོས་འཆད་སོགས་རྩོལ་བ་ཅུང་ཟད་ཀྱང་མེད་བཞིན་དུ། ཆོས་ཀྱི་བདག་
ཉིད་ཅན་གྱི་སྐུ་ཉིད་ལ་བཞུགས་པ་སངས་རྒྱས་དེའི་ཕྲིན་ལས་ཀྱི་འཇུག་པ༵་ནི་
གདུལ་བྱའི་སྐྱེ་བོའི་སངས་རྒྱས་ལས་ཆོས་ཐོབ་པའི་ལས་དགེ་བ་དང་སངས་
རྒྱས་ཀྱི་སྔོན་གྱི་སྨོན་ལམ་གྱི་ཁྱད་པར་གྱིས་འཕངས་པ་ལས་ཡིན་པས་ན་ཆེས་
བསམ་གྱིས་མི་ཁྱབ་པ་ཡིན་ནོ། །གཉིས་པ་བརྙེས་བྱ་བྱང་ཆུབ་ཀྱི་ངོ་བོ་ལ།
རྟེན་སྐུའི་རྣམ་བཞག་དང་། བརྟེན་པ་ཡོན་ཏན་གྱི་ཁྱད་པར་གཉིས། དང་པོ་
ལ༑ ཆོས་སྐུ།ལོངས་སྐུ། རྒྱུ་མཐུན་པའི་སྐུ་གསུམ་ལས། དང་པོ་ནི། གཟུགས་
ནས་རྣམ་མཁྱེན་གྱི་བར་འཛིན་པའི་གཉིས་སྣང་གི་ཤེས་བྱའི་བུད་ཤིང་སྐམ་
པོ་ལྟ་བུ་མ་ལུས་པ༵། ཡེ་ཤེས་ཀྱི་མེས་བསྲེགས་པས་རང་བཞིན་ཡུལ་ཡུལ་ཅན་
གྱིས་སྤྲོས་པ་མཐའ་དག་ཉེ་བར་ཞི་བའམ་ཤེས་བྱ་དང་ཤེས་པའི་སྤྲོས་པ་ཉེ་
བར་ཞི་བ་གང་ཡིན་པ་དེ་རྒྱལ་བ་རྣམས་ཀྱི་ཆོས་སྐུ་ཞེས་བྱ་བ་སྟེ། དེ་ཚེ་སྐྱེ་
བ་མེད་ཅིང་འགག་པ༵་མེད་ཁམས་གསུམ་གྱི་སེམས་སེམས་བྱུང་མཐའ་དག་
འགགས་པས་ཆོས་སྐུ་དེ་རྟེན་ལོངས་སྐུ་ཡིས་མངོན་སུམ་མཛད་དོ། །དེ་ཡང་
རང་འགྲེལ་ལས། ཡེ་ཤེས་ཀྱི་རང་བཞིན་ཅན་གྱི་སྐ་ཤེས་བྱའི་བུད་ཤིང་སོགས་
གསུངས་པས། དེ་ལ་ཤེས་བྱ་ཐམས་ཅད་ནི་རང་བཞིན་མེད་པས་བསྲེག་བྱ་
བུད་ཤིང་ལྟ་བུའོ། །དེ་དག་ནི་དེ་ཉིད་མངོན་སུམ་རྟོགས་པའི་ཡེ་ཤེས་ཀྱི་མེས་
ཆོས་སྐུའི་སྐབས་ན་ལྷག་མ་མ་ལུས་པར་བསྲེགས་པས་ཤེས་བྱ་དང་ཤེས་པ་
ཐ་དད་ཞི་བ་སྟེ་ཡུལ་དེ་ཁོ་ན་ཉིད་ཀྱི་དབྱིངས་སུ་ཡུལ་ཅན་རིག་པ་རོ་གཅིག་
1 6 5

ཀུན་མཁྱེན་མི་ཕམ་རྒྱ་མཚོའི་གསུང༌།
པ་ཆུ་ལ་ཆུ་བཞག་པ་ལྟར་གྱུར་པའི་ཡེ་ཤེས་དེ་ལ་ཤེས་བྱ་རྣམས་སྣང་མི་སྣང་
གི་སྤྲོས་པ་ཅུང་ཟད་ཀྱང་མེད་པ་ལ་སྣང་མེད་ཞེས་སྣང་བ་གང་གི་ངོར་སྒྲུབ་ཏུ་
མེད་པ་ཡིན་གྱི་སྣང་མི་སྣང་གཉིས་ཀྱི་ཟླས་ཕྱེ་བའི་མེད་པ་ཁོ་ན་ནི་མིན་ནོ། །
དེས་ན་ཡེ་ཤེས་ལ་ཇི་སྙེད་གཟིགས་པ་ཡོད་པས་དེ་ལ་དགོངས་ཏེ་སྣང་བཅས་
ཟེར་བ་ཡང་ཡེ་ཤེས་དེ་ཡོད་པ་ལ་བཞག་གི །ཐ་མལ་ལ་སྣང་བ་ལྟར་གྱི་ཐ་
དད་དུ་སྣང་བ་ནི་མིན་ནོ། །དེས་ན་བསམ་གྱིས་མི་ཁྱབ་པའོ། །དེ་ཚེ་རང་བཞིན་
གྱི་དབྱིངས་མངོན་དུ་གྱུར་པ་ཡིན་པས་དབང་པོ་སོགས་གསར་དུ་སྐྱེ་བ་དང༌།
འཇིག་པའི་འགག་པ་སོགས་མེད་དེ། བསམ་གྱིས་མི་ཁྱབ་པར་བསྒྱུར་བའི་
འཆི་འཕོ་དང་སྐྱེ་བ་ལས་ཀྱང་འདས་ཏེ། ཞི་བའི་དབྱིངས་མངོན་དུ་གྱུར་པས་
སོ༑ ༑དེའི་ཚེ་སེམས་དང་སེམས་ལས་བྱུང་བ་མཐའ་དག་འགག་སྟེ། དེ་སྲིད་
པས་བསྡུས་པ་ཡིན་ཕྱིར། སེམས་མ་འགག་པར་ཡུལ་ཡུལ་ཅན་རོ་སྙོམས་པའི་
ཡེ་ཤེས་མི་སྲིད་ལ། དེ་ཟད་པར་འགགས་པས་ཀྱང་ཡེ་ཤེས་ཀྱི་སྐུ་དེ་མངོན་
དུ་འགྱུར་བ་ཡིན་པས་ན། སེམས་འགགས་པས་ན་ཡེ་ཤེས་ཀྱི་སྐ་དེ། ལོངས་
སྤྱོད་རྫོགས་སྐུའི་རྟེན་དེ་ཉིད་ཀྱིས་མངོན་སུམ་མཛད་པ་ཡིན་ནོ་ཞེས་སོ། །གཉིས་
པ༑ ལོངས་སྐུ་དེ་ནི་སེམས་སེམས་བྱུང་སོགས་སྤྲོས་པ་ཉེ་བར་ཞི་ཡང༌། སྤྲོས་
བྲལ་གྱི་དབྱིངས་དང་རོ་མཉམ་པའི་འབད་མེད་སྤྲོ་བསྡུ་བྲལ་བར་ཤར་བ་
ལོངས་སྐུ་དཔག་བསམ་ཤིང་ལྟར་གསལ་བར་གྱུར་ཅིང་།ཡིད་བཞིན་གྱི་ནོར་
བུ་ཇི་ལྟ་བ་བཞིན་དུ་རྣམ་པར་མི་རྟོག་པར་འགྲོ་བ་མཐའ་དག་སྒྲོལ་བའི་བར་
1 6 6

འཇུག་འགྲེལ་ཟླ་བའི་ཞལ་ལུང༌།
དུ་འཇིག་རྟེན་གྱི་འབྱོར་བའི་སླད་རྟག༵་པར་དུ་འདི་ནི་སྤྲོས་པ་ཐམས་ཅད་དང་
བྲལ་བ་ཐོབ་པ་ཁོ་ན་ལ་སྣང་བར་འགྱུར་རོ། །སྐུ་འདི་ནི་ནམ་མཁའ་དང་མཉམ་
པར་ཇི་སྲིད་འགྲོ་བ་རྣམས་མངོན་མཐོ་དང་ངེས་ལེགས་ཀྱི་འབྱོར་བའི་སླད་དུ་
རྟག་ལ་བྱང་སེམས་འདི་ནི་སྤྲོས་པ་དང་བྲལ་བའི་ཚོགས་གཉིས་ལས་ཤེས་རབ་
དྲི་མ་མེད་པའི་མེ་ལོང་ཐོབ་པ་དག་ས་པ་ཁོ་ན་ལ་སྣང་གི་ས་བདུན་པ་མན་ཆད་
དམིགས་བཅས་རྣམས་ལ་སྣང་བ་མིན་ནོ་ཞེས་རེད་མདས་བཤད། གསུམ་པ་
ལ་སྐུའི་བ་སྤུའི་ཁུང་བུར་རང་གི་སྤྱོད་པ་ཀུན་སྟོན་ཚུལ། གནས་དེར་གཞན་
གྱི་སྤྱོད་པ་ཀུན་སྟོན་ཚུལ། བཞེད་པ་ཕུན་ཚོགས་ལ་མངའ་དབང་བསྒྱུར་ཚུལ་
གསུམ། དང་པོ་ཐུབ་དབང་དུས་གཅིག་ཁོ་ནར་ཆོས་ལོངས་དེའི་རྒྱུ་མཐུན་གྱི་
གཟུགས་སྐུ་གཅིག་ལ་ཐམས་ཅད་མཁྱེན་པའི་ཡེ་ཤེས་ཀྱི་སྔ་རོལ་འཁོར་བ་
ཐོག་མེད་ནས་རང་གི་སྐྱེ་གནས་སྐབས། སྔུར་འགགས་པ་ཀུན་གསལ་བ་
དང་མ་འཆོལ་བ་སྟེ་ཕན་ཚུན་མ་འདྲེས་པར་སྔར་གྱི་བྱུང་ཚུལ་ནི་མ་ལུས་ཀྱིས་
བཀྲ་བ་མཐའ་དྭག་མེ་ལོང་ལ་གཟུགས་བརྙན་ལྟར་ལྷུན་གྱིས་གྲུབ་པར་སྟོན་
པར་མཛད་པ་དང་། བྱང་སེམས་ཀྱི་སྤྱོད་པ་སྤྱད་ཚུལ་ཡང་བཅོམ་ལྡན་འདས་
ཀྱི་སྦྱིན་པའི་ཕར་ཕྱིན་སྤྱོད་པ་ན་སངས་རྒྱས་ལ་བསྙེན་བཀུར་མཛད་པ་དང༌།
སངས་རྒྱས་ཀྱི་ཞིང་བཻཌཱུརྱ་ལ་སོགས་པའི་སྣོད་བཅུད་ཀྱི་ཁྱད་པར་ཇི་འདྲ་སྟེ་
ཇི་འདྲ་བ་དེར་ཐུབ་དབང་བལྟམས་པ་སོགས་སྟོན་པ་དེ་དང་། སངས་རྒྱས་
དེ་དག་གི་སྐུ་དང་སྤྱོད་པའི་མཐུ་དང་སྟོབས་ཕུལ་དུ་བྱུང་བ་ཇི་འདྲ་བ་དང༌།
1 6 7

ཀུན་མཁྱེན་མི་ཕམ་རྒྱ་མཚོའི་གསུང༌།
དེ་དག་གི་འཁོར་ཉན་ཐོས་ཀྱི་དགེ་འདུན་གྱི་འདུས་པ་ཇི་སྙེད་དང་། ཆོས་ལ་
ནན་ཏུན་སོགས་སོ་སོའི་རང་བཞིན་ཇི་ལྟ་བ་དང་། བྱང་ཆུབ་སེམས་དཔའ་
རྣམས་དེར་གཟུགས་མཚན་དཔེས་སྤྲས་པ་སོགས་ཇི་འདྲ་བ་དང་། ཐེག་པ་
གསུམ་ལས་བསྟན་པ་ཇི་འདྲའི་ཆོས་དང་ཞིང་དེར་བདག་བྲམ་ཟེ་སོགས་རིགས་
གཟུགས་ཁྱིམ་པ་དང་རབ་བྱུང་སོགས་ཆ་ལུགས་ཇི་འདྲ་དང་། ཆོས་ཐོས་ནས་
བྱང་སེམས་ཀྱི་སྤྱོད་པ་གང་ལ་སྤྱད་པ་དང༌། བཟའ་བཏུང་གོས་རྒྱན་སོགས་
སྦྱིན་པ་གང་དུས་དང་ཚད་ཇི་ཙམ་སངས་རྒྱས་བྱང་སེམས་ཉན་ཐོས་དེ་དག་
ལ་ཕུལ་བ། དེ་ནི་མ་ལུས་པར་སྐུ་གཅིག་ལ་སྟོན་པར་མཛད་དོ། །དེ་བཞིན་
ཚུལ་ཁྲིམས་བཟོད་པ་དང་བརྩོན་འགྲུས་དང་ཏིང་འཛིན་དང༌། ཤེས་རབ་ཀྱི་
ཕར་ཕྱིན་ལ་སྤྱོད་ཚེ་སྔར་གྱི་གནས་སྐབས་གང་མ་ཚང་བ་མེད་པ་དེ་དག་ཉིད་
ཀྱི་སྤྱོད་པ་ཀུན། སྐུ་གཅིག་ལ་གཅིག་ཆར་དུ་གནས་སྐབས་ཐམས་ཅད་སྟོན་
པ་ལྟ་ཞོག །སྔོན་གྱི་སྤྱོད་པ་ཀུན་སྐུ་ཡི་བ་སྤུའི་ཁུང་བུར་འང་གསལ་བར་སྟོན་
པར་མཛད་དོ། །གཉིས་པ། དེར་མ་ཟད་སངས་རྒྱས་གཞན་གང་དག་འདས་
པ་དང་མ་འོངས་པ་འབྱུང་འགྱུར་གང་དང༌། གང་དག་དྭ་ལྟར་ནམ་མཁའི་
མཐར་ཐུག་པར་གསུང་གི་གདངས་མཐོན་པོས་ཆོས་སྟོན་པས་སྡུག་བསྔལ་
གྱིས་གཟིར་ཞིང་བཟུང་བའི་འགྲོ་བ་རྣམས་དབུགས་འབྱིན་ཞིང་འཇིག་རྟེན་
ན་འཚོ་གཞེས་ཏེ་བཞུགས་པ༵་དང༌། དང་པོའི་བྱང་ཆུབ་ཀྱི་ཐུགས་བསྐྱེད་པ་
བཟུང་བ་ནས་བྱང་ཆུབ་སྙིང་པོའི་སྟེ་སྙིང་པོ་མངོན་དུ་མཛད་པའི་བར། དུས་
168

འཇུག་འགྲེལ་ཟླ་བའི་ཞལ་ལུང༌།
གསུམ་རྒྱལ་བའི་མཛད་པ་དེ་དག་སྤྱོད་ཀུན་དངོས་པོ་རྣམས་རང་བཞིན་མེད་
པ་མིག་འཕྲུལ་གྱི་རང་བཞིན་ཅན་དུ་མཁྱེན་ནས་བདག་གི་སྤྱོད་པ་ཇི་ལྟར་སྟོན་
པ་དེ་བཞིན་དུ་སྐུ་ཡི་བ་སྤུ་ཡི་ཁུང་བུར་དུས་གཅིག་ལ་ནི་གསལ་བར་སྟོན་པར་
མཛད་དོ། །གང་ལ་མིག་འཕྲུལ་ཅན་གྱིས་སྔགས་ཀྱི་མཐུས་རང་གི་ལུས་ལ་
སྣོད་བཅུད་སྣ་ཚོགས་སྟོན་ནུས་ན་སངས་རྒྱས་ཀྱིས་འདི་བཞིན་དུ་སྟོན་པ་ལྟ་
ཅི་སྤོས་སོ། །དེ་བཞིན་དུས་གསུམ་གྱི་བྱང་ཆུབ་སེམས་དཔའ་དང་། རྭང་རྒྱལ་
འཕགས་པ་ཉན་ཐོས་མ་ལུས་ཀྱི་སྤྱོད་པ་དང་དེ་ཡི་ལྷག་མ་སོ་སོའི་སྐྱེ་བོའི་
གནས་སྐབས་ཀྱི་སྤྱོད་པ་ནི། ཐམས་ཅད་བ་སྤུའི་ཁུང་བུར་གཅིག་ཏུ་དུས་
གཅིག་གི་ཚེ་སྟོན་ཏོ། །གསུམ་པ་ལ་ཡུལ་གྱི་དབང་དུ་བྱས་པ་དང༌། དུས་ཀྱི་
དབང་དུ་བྱས་པ་གཉིས། དང་པོ། དྲི་མ་མ་ལུས་པ་དྭག་པ་འདི་ནི་སངས་རྒྱས་
ཀྱི་མཛད་པ་བཞེད་པ་ཙམ་གྱིས་འཇུག་པ་ཡིས་སྒོ་ནས་རྡུལ་གཅིག་ཡུལ་ལ་
ནམ་མཁའི་མཐས་གཏུགས་པའི་འཇིག་རྟེན་གྱི་ཁྱོན་སྟོན་པ་དང་། འཇིག་
རྟེན་མཐའ་ཡ༷ས་པའི་ཕྱོགས་མཐའ་དག་ཁྱབ་ནུས་པ་རྡུལ་ཕྲ་རབ་གཅིག་ལ་
སྟོན་ཏེ་འཇིག་རྟེན་མ་ལུས་པར་རྡུལ་ཕྲ་རབ་གཅིག་གིས་ཁྱབ་པར་སྟོན་པར་
མཛད་མོད། དེ་ལྟ་ན་ཡང་རྡུལ་གཅིག་པོ་དེ་རགས་པ་སྟེ་ཆེ་བར་ཡང་མི་འགྱུར་
ཞིང་འཇིག་རྟེན་ཕྲ་བ་སྟེ་ཆུང་བར་ཡང་མི་འགྱུར་རོ། །གཉིས་པ། དེ་བཞིན་
རྣམ་པར་རྟོག་པ་མི་མངའ་བ་ཐུབ་པ་ཁྱོད་ཀྱིས་སྲིད་པ་འཁོར་བའི་མཐའི་བར་
དུ་སྐད་ཅིག་དེ་རེ་རེ་ལ་སྤྱོད་པ་སྣ་ཚོགས་ཇི་སྙེད་སྟོན་པ་དེ་སྙེད་ཀྱི་གྲངས་ནི་
1 6 9

ཀུན་མཁྱེན་མི་ཕམ་རྒྱ་མཚོའི་གསུང༌།
འཛམ་བུ་གླིང་། མ་ལུས་པའི་རྡུལ་ཕྲ་རབ་ཀྱིས་གྲངས་གང་ཇི་སྙེད་ཡོད་པ་དེ་
སྙེད་ལ་ནི་སྤྱོད་པའི་གྲྭངས་མེད༵་དོ། །གཉིས་པ་ཡོན་ཏན་ལ། ཡོན་ཏན་གྱི་
གཙོ་བོ་སྟོབས་བཅུ་བཤད་པ། ཡོན་ཏན་ཀུན་བརྗོད་མི་ནུས་པའི་ཚུལ། ཡོན་
ཏན་དེ་དག་ཤེས་པའི་ཕན་ཡོན་གསུམ། དང་པོ་ལ་བསྟན་བཤད་གཉིས། དང་
པོ༑ སངས་རྒྱས་ཀྱི་ས་ནི་སྟོབས་བཅུས་རབ་ཏུ་དབྱེ་བའི་ཕྱིར་དེའི་དབྱེ་བ་
གནས་དང་གནས་མིན་མཁྱེན་པའི་སྟོབས་དང་། དེ་བཞིན་ལས་ཀྱི་རྣམ་སྨིན་
མཁྱེན་པའི་བློ་དང་། མོས་པ་སྣ་ཚོགས་ཐུགས་སུ་ཆུད་པའི་སྟོབས་དང་། སྣ་
ཚོགས་ཁམས་ནི་མཁྱེན་པའི་སྟོབས་དང༌། དེ་བཞིན་དུ་དབང་པོ་མཆོག་དང་
མཆོག་མ་ཡིན་པ་མཁྱེན་པ་དང་ཐམས་ཅད་དུ་འགྲོ་བའི་ལམ་དང་། བསམ་
གཏན་རྣམ་ཐར་ཏིང་འཛིན་དྭང༌། སྙོམས་པར་འཇུག་སོགས་མཁྱེན་པའི་བློ་
སྟོབས་དང་། སྔོན་གནས་རྗེས་སུ་དྲན་པ་མཁྱེན་པ་དང་། དེ་བཞིན་འཆི་འཕོ་
བ་དང་སྐྱེ་བ་མཁྱེན་པའི་བློ་དང་། ཟག་པ་རྣམས་ཟད་པ་མཁྱེན་པའི་སྟོབས་
ཏེ་སངས་རྒྱས་ཀྱི་སྟོབས་ནི་བཅུ་པོ་འདི་དག་གོ །
གཉིས་པ། རྒྱས་བཤད་བཅུ་པོ་རེ་རེ་ཞིང་ཚིགས་བཅད་མཐར་སྟོབས་ཞེས་
ཡོད་པ་ལྟར་བཤད་དོ། །རྒྱུ་གྲང་ཞིག་ལས་འབྲས་བུ་གང་ཞིག་ངེས་པར་སྐྱེ
བར་འགྱུར་བ་དེ་ནི་དེ་ཡི་གནས་སུ་དེ་མཁྱེན་པ་རྒྱལ་བ་རྣམས་ཀྱིས་གསུངས་
ཏེ་དགེ་བ་ལས་བདེ་བ་འབྱུང་བ་སྐབས་ཡོད་ལ་གནས་ཡོད་པ་ལྟ་བུ་དང༌།
བཤད་པ་དེ་ལས་བཟློག་པ་སྟེ་དགེ་བ་ལས་མི་བདེ་བ་དང་མཐོང་ལམ་ཐོབ་
170

འཇུག་འགྲེལ་ཟླ་བའི་ཞལ་ལུང་།
པ་ལས་དབང་གིས་སྲིད་པ་བརྒྱད་མི་འགྲུབ་པ་ལྟ་བུའོ། །གནས་མིན་པའི་རང་
བཞིན་ཅན་གྱི་ཤེས་བྱ་མཐའ་ཡས་པ་མཁྱེན་པ་ལ་ཐོགས་པ་སྤངས་པ༷་དེ་ནི་
གནས་གནས་མིན་མཁྱེན་པའི་སྟོབས་སུ་བཤད་དོ། །རྣམ་སྨིན་འདོད་པ་ཡིད་
དུ་འོང་བ་འཕེན་པའི་ལས་དགེ་བ་དང་རྣམ་སྨིན་མི་འདོད་པ་འཕེན་པའི་ལས་
མི་དགེ་བ་སྟེ་མ་འདྲེས་པ་གཉིས་དང་དེ་ལས་བཟློག་པ་འདྲེས་མ་དང་ཟག་
བཅས་ཀྱི་ལས་དེ་ཟད་པར་བྱེད་པའི་ཟག་མེད་དངོས་ཀྱི་ལས་དང་ལས་དེ་ཡི་
རྣམ་སྨིན་ཤིན་ཏུ་མི་འདྲ་བ་སྣ་ཚོགས་པ་ལའང༌། མཁྱེན་པ༵་ནུས་མཐུ་ཐོགས་
པ་མེད་པར་སོ་སོར་འཇུག་པར་འགྱུར་བ་དེ་ཡང་དུས་གསུམ་གྱིས་བསྡུས་པའི་
ལས་དང་དེའི་འབྲས་བུ་ཤེས་བྱ་ཀུན་ལ་ཁྱབ་མཛད་དེ་ནི་ལས་ཀྱི་རྣམ་སྨིན་
སྟོབས་སུ་འདོད་དོ། །འདོད་ཆགས་དང་ཞེ་སྡང་སོགས་ཉོན་མོངས་ཀུན་འབྱུང་
གིས་དང་། སོགས་ཀྱིས་དད་སོགས་རྣམ་བྱང་གིས་འབྱུང་བའི་སྟེ་ས་བོན་གྱི་
སྟོབས་ཀྱིས་བསྐྱེད་པའི་འདོད་པ་ནི་ཤིན་ཏུ་མི་འདྲ་བ་སྣ་ཚོགས་པ་དམན་པ་
དང་འབྲིང་དང་གང་ཡང་ཁྱད་འཕགས་འདོད་པ་དང་། མོས་པ་དེ་ལས་གཞན་
པའི་ཆོས་ཀུན་ཏུ་སྤྱོད་པ་རྣམས་ཀྱིས་གཡོགས་པའམ་བསྒྲིབས་པར་གྱུར་བའི་
མོས་པ་ལའང་མཁྱེན་པ་ནི་དུས་གསུམ་འགྲོ་བ་མ་ལུས་པ་ལ་ཁྱབ་པ་མོས་པ་
སྣ་ཚོགས་མཁྱེན་པའི་སྟོབས་ཞེས་བྱའོ། །སངས་རྒྱས་ཁམས་ཀྱི་རྣམ་པར་དབྱེ་
བ་ལ་མཁས་པ་རྣམས་ཀྱིས་མིག་སོགས་ཁམས་བཅོ་བརྒྱད་པོ་རྣམས་ཀྱི་རང་
བཞིན་སྟོང་པ་ཉིད་གང་དེ་ཁམས་སུ་གསུངས་ཏེ། དེ་ལྟར་ན་ཁམས་དང༌།
17 1

ཀུན་མཁྱེན་མི་ཕམ་རྒྱ་མཚོའི་གསུང༌།
བདེན་གཉིས། ཁམས་གསུམ་སོགས། ཁམས་ཀྱི་རིགས་ཅན་ཀུན་ལ་རྫོ་གས་
པའི་སངས་རྒྱས་རྣམས་ཀྱི་མཁྱེན་པ༵་མཐའ་ཡས་ཤིང་རྣམ་ཀུན་ཁམས་ཀྱི་ཁྱད་
པ༷ར་ལ་འཇུག་པ་ཁམས་སྣ་ཚོགས་མཁྱེན་པའི་སྟོབས་སུ་འདོད་དོ། །ཡང་
དག་མིན་པའི་ཀུན་ཏུ་རྟོག་སོགས་ཀུན་ཉོན་ལ་དབང་བྱེད་པ་དང་། སོགས་
སྒྲས་དད་སོགས་རྣམ་བྱང་གི་དབང་པོ་ཆེས་རྣོ་བ་ཉིད་ནི་མཆོག་ཡིན་པར་བཞེད་
ལྭ་དབང་པོ་འབྲིང་གི་གནས་སྐབས་དང་དབང་པོ་རྟུལ་ཉིད་མཆོག་མིན་པར་
བཤད་པ་དང་། མིག་ལ་སོགས་དབང་པོ་ཉེར་གཉིས་དང་དབང་པོ་དེ་དག་
གི་རང་ཡུལ་ཕན་ཚུན་སྒྲུབ་པའི་ནུས་པ་དབང་པོའི་ཁོང་དུ་ཆུབ་པ་སྟེ་དབང་པོ་
ཉིད་ལ། འདི་སྒྲུབ་པའི་ནུས་པ་ཡོད་ཅེས་སོ། །ཐག་ཅེས་སྒྲ་ཐོས་ནས་མིག་ལྟ་
འདོད་པ་ལྟ་བུ་དང༌། སྦྱིན་པའི་ཕར་ཕྱིན་ལ་གནས་པ་ན་ཚུལ་ཁྲིམས་སྲུང་ནུས་
པ་ལྟ་བུ་ཕན་ཚུན་གཅིག་གིས་འབྲས་བུ་གཅིག་སྒྲུབ་ཅེས་ཀྱང་བཤད་དོ། །དེ་
དག་ལ་རྣམ་པ་ཐམས་ཅད་མཁྱེན་པ་ཐོགས་པའམ་ཆགས་མེད་ནི་དབང་པོ་
མཆོག་མཆོག་མིན་མཁྱེན་པའི་སྟོབས་སུ་གསུངས་སོ། །ལམ་འགའ་ཞིག་གིས་
རྒྱལ་བ་ཉིད་དུ་འགྲོ་བ་དང་ལམ་འགའ་ཞིག་རང་རྒྱལ་གྱི་བྱང་ཆུབ་དང་ནི།
དེ་བཞིན་ལམ་འགས་ཉན་ཐོས་ཀྱི་བྱང་ཆུབ་དང་ལམ་འགས་ཡི་དྭགས་དང༌།
དུད་འགྲོ་དང་ལྷ་དང་མི་རྣམས་དང་། དམྱལ་ལ་སོགས་འགྲོ་བ་ལམ་འདི་ལས་
འདིར་འགྲོ་ཞེས་དེ་ལ་མཁྱེན་པ་ཆགས་ཐོགས་མེད་པར་ཐམས་ཅད་དུ་འགྲོ་
བའི་ལམ་མཁྱེན་པའི་མཐའ་ཡས་པར་འཇུག་པ་ནི་སྟོབས་སུ་འདོད་དོ། །འཇིག་
17 2

འཇུག་འགྲེལ་ཟླ་བའི་ཞལ་ལུང༌།
རྟེན་མཐའ་ཡས་པ་ན་ཡོད་པའི་རྣལ་འབྱོར་པ་རྣམས་ཀྱི་རྒྱུད་ཀྱི་བྱེ་བྲག་ཐ་དད་
པའི་བསམ་གཏན་སོགས་བྱེ་བྲག་ལ་སྟེ་ཁྱད་པར་དབྱེ་བ་ཐ་དད་དུ་ཡོད་པའི་
བསམ་གཏན་བཞི་དང་རྣམ་ཐར་བརྒྱད་དང་གང་ཞི་གནས་ཀྱི་ཏིང་འཛིན་གང་
དྭག་དང་། མཐར་གྱིས་སྙོམས་འཇུག་ཁྱད་པར་གང་དག་འདུ་ཤེས་དང་ཚོར་
འགོག་གཅིག་དང་བརྒྱད་གྱུར་པ་སྟེ་དགུ་པོ་དེ་ལ་མཁྱེན་པ་ཐོགས་མེད་འདི་
ནི་སྟོབས་སུ་བཤུད་དོ། །ཇི་སྲིད་གཏི་མུག་ཡོད་པ་དེ་སྲིད་དུ་སྲིད་པ་གཅིག་
ནས་གཅིག་བརྒྱུད་ཐོག་མེད་དུ་གནས་པ་འདུས་པའི་དུས་ཀྱི་བདག་དྭང༌།
གཞན་སེམས་ཅན་གཞན་རེ་རེ་ཡི་སྔོན་གྱི་སྲིད་པའི་སེམས་ཅན་ནི་ཇི་སྙེད་ཡོད་
པ་དེ་སྙེད་ཀྱི་སེམས་ཅན་མཐའ་ཡ༷ས་པ་གཞིར་ཏེ་རྒྱུ་དང་བཅས་ཡུལ་གང་དུ་
སྐྱེ་བའི་ཕྱོགས་དང་བཅས་པའམ་ཡང་ན་ཁ་དོག་སོགས་རྣམ་པ་དང་བཅས་
པ་ལ་སོགས་པ་རྣམས་ལ་བློ་ཐོགས་པ་མེད་པ་གང་དང་གང་ཡིན་སྔོན་གནས་
རྗེས་སུ་དྲན་པ་མཁྱེན་པའི་སྟོབས་སུ་བཤད་དོ། །སེམས་ཅན་རྣམས་ཀྱིའང་
སེམས་ཅན་རེ་རེའི་འཆི་འཕོ་བ་དང་ཕུང་པོ་ཉིང་མཚམས་སྦྱོར་བའི་སྐྱེ་བ་གང་
འཇིག་རྟེན་ལྭ་གནས་ན་ནམ་མཁའི་མཐར་ཐུག་སྟེ་ནམ་མཁའི་མཐར་ཐུག་
པའི་འཇིག་རྟེན་ལ་གནས་པ་དྭང་། སྣ་ཚོགས་པའི་ལས་ཀྱི་བཟོ་བོས་བཀྲ་
བར་བྱས་པ་མང་པོ་དེ་ལ་མཁྱེན་པ་དུས་དེར་འཇུག་པ་ཡིས། མཁྱེན་པ་མ་
ཆགས་པ་དང་རྣམ་ཀུན་ཡོངས་སུ་དག་པ་མཐའ་ཡས་འཆི་འཕོ་དང་སྐྱེ་བ་མཁྱེན་
པའི་སྟོབས་སུ་འདོད་དོ། །ཤེས་བྱའི་རྣམ་པ་ཀུན་མཁྱེན་པའི་སྟོབས་ཀྱིས་མྱུར་
173

ཀུན་མཁྱེན་མི་ཕམ་རྒྱ་མཚོའི་གསུང༌།
དུ་ཞེས་ཡེ་ཤེས་སྐད་ཅིག་གཅིག་གིས་རྒྱལ་བ་སངས་རྒྱས་རྣམས་ཀྱི། ཆགས་
སོགས་ཉོན་མོངས་དྭག་ནི་བག་ཆགས་དང་བཅས་པ་ཤིན་ཏུ་ཕྲ་བའང་འཇིག་
པ་སྟེ་སྤང་བར་འགྱུར་བ་དང་། སློབ་མ་ཉན་རང་ལ་སོགས་རྣམས་ཀྱིས་ཉོན་
མོངས་པ་རྣམས་བློ་ཡིས་ཏེ་ཟག་མེད་ཤེས་རབ་ཀྱིས་འགོག་པ་སྟེ་སྤངས་པ་གང་
ཡིན་པ་དེ་ལ་མཁྱེན་པ༵་ཆགས་མེད་མཐའ་ཡ༷ས་ཟག་པ་ཟད་པ་མཁྱེན་པའི་
སྟོབས་སུ་འདོད་དོ། །གཉིས་པ་ལ། ཡོན་ཏན་ཀུན་བརྗོད་མི་ནུས་པའི་ཚུལ་
དང་། འདིར་ནི་ཅུང་ཟད་བརྗོད་པའང་ལུང་ལ་བརྟེན་ནས་ཡིན་ཚུལ་གཉིས།
དང་པོ། སངས་རྒྱས་ཀྱི་ཡོན་ཏན་མཐའ་དག་ནི། སངས་རྒྱས་ཉིད་ཀྱིས་བསྐལ་
པ་གྲངས་མེད་པར་སྐུ་ཚེ་བྱིན་གྱིས་བརླབས་ཤིང་། ཕྲིན་ལས་གཞན་མི་མཛད་
པར་སྐྱེན་པར་གསུངས་ཀྱང་། རྫོགས་པ་མིན་ན། བྱང་སེམས་ཀྱིས་ལྟ་ཅི།
དེས་ན་ཉན་རང་གིས་བརྗོད་མི་ནུས་པ་ནི་སྨོས་ཅི་དགོས་ཏེ། དཔེར་ན་ནཱམ་
མཁའ་མེད་པས་འདབ་ཆགས་ལྡོག་པར་མི་འགྱུར་གྱི་འདིར་ནི་འདབ་ཆགས་
མཁའ་ལྡིང་དབང་པོ་དེ་རང་མཐུ་ཟད་པས་ལྡོག་པར་འགྱུར་བ་དེ་བཞིན་དུ།
སློབ་མ་ཉན་ཐོས་དང་བཅས་པའི་སངས་རྒྱས་སྲས་བྱང་སེམས་རྣམས་སངས་
རྒྱས་ཀྱི་ཡོན་ཏན་མཁའ་ལྟར་མཐའ་ཡས་པ་མ་བརྗོད་བཞིན་དུ་ལྡོག་པར་
འགྱུར་གྱི་བརྗོད་བྱ་ཟད་པར་མི་འགྱུར་རོ། །གཉིས་པ། དེ་ཕྱིར་བདག་འདྲས་
རྫོགས་པའི་སངས་རྒྱས་ཁྱོད་ཀྱི་ཡོན་ཏན་འདྲི་དག་ཆ་ཤས་ཙམ་ཅི་ལྟར་ཤེས་
པ་དང་ནི་བརྗོད་པར་ནུས་འགྱུར་རམ་སྟེ། མི་འགྱུར་ནའང༌། འོན་ཀྱང་ཆ་
1 74

འཇུག་འགྲེལ་ཟླ་བའི་ཞལ་ལུང༌།
ཙམ་བརྗོད་པ་དེ་དག་འཕགས་པ་ཀླུ་སྒྲུབ་ཀྱིས་བཤད་པའི་ཕྱིར་དེ་ལ་བརྟེན་
ནས་དྭོགས་པ་སྤངས་ཏེ་ཚམ་ཚོམས་མེད་པར་ཅུང་ཟད་ཙམ་ཞིག་སྨྲས་སོ། །
གསུམ་པ། མདོར་བསྡུ་ན་སངས་རྒྱས་ཀྱི་ཡོན་ཏན་ཟབ་མོ་སྟོང་པ་ཉིད་ཆོས་
ཀྱི་སྐུ་དང་གཞི་ལམ་གྱི་སྟོང་ཉིད་ཡིན་ཏེ། ཡོན་ཏན་དེ་ལས་གཞན་ས་བཅུ་
གཅིག་གི་ཡོན་ཏན་དང༌། སྟོབས་སོགས་གཞན་རྣམས་ནི་རྒྱ་ཆེ་བའོ། །ཟབ་
རྒྱས་འདི་གཞུང་སྤྱི་ལ་རེད་མདའ་བ་བཞེད། དེ་འདྲའི་ཟབ་དང་རྒྱ་ཆེའི་ཡོན་
ཏན་གྱི་ཚུལ་ལེགས་པར་ཤེས་པས་ནི་དོན་དེ་གཉིས་ཤེས་ནས་བསྒོམས་པས་
སངས་རྒྱས་ཀྱི་ཡོན་ཏན་གཉིས་པོ་འདི་དག་འཐོབ་པར་འགྱུར་རོ།།གསུམ་
པ་བྱང་ཆུབ་བརྙེས་ནས་སྤྲུལ་པས་འགྲོ་དོན་མཛད་ཚུལ་ལ། སྟོན་པ་མཆོག་
གི་སྤྲུལ་པའི་སྐུའི་རྣམ་ཐར་སྟོན་པ། བསྟན་པ་མཐར་ཐུག་ཐེག་པ་གཅིག་ཏུ་
གྲུབ་པ། སྟོན་པ་དེ་ཉིད་མངོན་པར་བྱང་ཆུབ་པ་དང་། བཞུགས་པའི་དུས་ཀྱི་
སྒོ་ནས་ཚད་མེད་པར་བསྟན་པ་གསུམ། དང་པོ། སླར་ཡང་ཆོས་སྐུ་དེ་ཁོ་ན་
ཉིད་ལས་མི་གཡོ་བའི་སྐུ་མང༵འ་བ་ཁྱོད་ཀྱིས་ས་འོག་ས་སྟེང་ས་བླའི་སྲིད་པ་
གསུམ་དུ་བྱོན་ནས་སྤྲུལ་པའི་སྐུ་རྣམས་ཀྱིས། དགའ་ལྡན་ནས་མི་ཡུལ་དུ་
གཤེགས་པ་དང་ནི་ཡུམ་སྲས་དང་འབྲེལ་བར་སྟོན་པས་བལྟམས་པ་དང་བྱང་
ཆུབ་ཞི་བའི་དབྱིངས་མྱང་འདས་སུ་གཞུག་པའི་ཆོས་ཀྱི་འཁོར་ལོའང་སྟོན་པར་
མཛད་དོ། །དེ་ལྟར་ཁྱོད་ཀྱིས་འཇིག་རྟེན་པའི་སྐྱེ་བོ་སེམས་གར་མཁན་ལྟར་
ཤིན་ཏུ་གཡོ་བའི་ངང་ཚུལ་ལམ་གཡོ་བག་ནི་སྤྱོད་པ་སྣ་ཚོགས་ཅན་ཡུལ་ལ་
175

ཀུན་མཁྱེན་མི་ཕམ་རྒྱ་མཚོའི་གསུང་།
རེ་བའི་སྟེ་སྲེད་པའི་ཞགས་པ་ནི་མང་པོས་དམ་པོར་བཅིངས་པ་མ་ལུས་པ་
ཐུགས་རྗེས་མྱ་ངན་འདས་པར་བཀྲི་བར་མཛད་དོ། །གཉིས་པ་ལ་མཐར་ཐུག་
ཐེག་པ་གཅིག་ཏུ་རིགས་པས་གྲུབ་ཚུལ་བརྗོད་པ་དང་། ཐེག་པ་གསུམ་དུ་
བསྟན་པ་དྲང་དོན་དུ་བསྟན་པ་གཉིས། དང་པོ། རྒྱུ་མཚན་གང་ཕྱིར་འདི་ན་
ཆོས་རྣམས་ཀྱི་དེ་Eན་ཉིད་ཤེས་པ་ལས་སྒྲིབ་གཉིས་ཀྱི་དྲི་མ་མཐའ་དག་སེལ་
བ་ནི་ལྷུར་བྱེད་Cཔའི་གཉེན་པོ་གཞན་མེད་ལ་ཆོས་རྣམས་ཀྱི་དེ་ཁོ་ན་ཉིད་ཀྱང་
མི་འདྲ་བའི་རྣམ་འགྱུར་གྱི་དབྱེ་བ་ལའང་བསྟེན་མིན་ཞིང་སྟེ། གཅིག་ཏུ་ཟད་
པ་ལ་དེ་མིན་པར་དེ་ཁོ་ན་ཉིད་ཀྱི་ཡུལ་ཅན་གྱི་བློ་གྲོས་ཏེ་ཡེ་ཤེས་འདི་ཡང་
ཡུལ་འཇལ་བའི་རྣམ་པ་ཐ་དད་པར་འགྱུར་བ་ཡང་མ་ཡིན་པ་དེ་ཡི་ཕྱིར་ན་
ཐུབ་པ་ཁྱོད་ཀྱིས་གདུལ་བྱའི་འགྲོ་ལ་ཐེག་པ་གཞན་གང་དང་ཡང་མི་མཉམ་
པ་དབྱེར་མེད་པའི་ཐེག་པ་གཅིག་ཏུ་བསྟན་ཏོ། །དེ་ཡང་འབྲས་བུའི་ཐེག་པ་དེ་
ཁོ་ན་ཉིད་ཀྱང་གཅིག་པ་དང་། འདིས་འདེགས་པའི་ཐེག་པ་ལམ་ཡང་། དེ
ཁོ་ན་ཉིད་ཀྱི་ཡུལ་ཅན་བློ་གྲོས་ཐ་དད་མི་སྲིད་དེ། དེ་ཁོ་ན་ཉིད་ཇི་བཞིན་མ་
རྟོགས་ན་ནི། ད་དུང་ཤེས་བྱ་མཐའ་དག་མ་རྟོགས་པའི་དྲི་མ་མ་བྲལ་བས་ལམ་
མཐར་ཐུག་པ་མིན་ལ་ཇི་བཞིན་རྟོགས་ན་ནི་སྒྲིབ་གཉིས་སྤངས་པའི་སངས་རྒྱས་
ཀྱི་ཐེག་པ་ཆེན་པོ་གཅིག་ཏུ་འགྲུབ་བོ། །ཇི་སྐད་དུ། འོད་སྲུང་ཆོས་ཐམས་ཅད་
མཉམ་ཉིད་དུ་རྟོགས་ན་མྱ་ངན་ལས་འདའ་བ་ཡིན་ལ། དེ་ཡང་གཅིག་ཡིན་གྱི་
གཉིས་དང་གསུམ་ནི་མ་ཡིན་ནོ། །ཞེས་དང་འཕགས་པས། ཆོས་ཀྱི་དབྱིངས་
176

འཇུག་འགྲེལ་ཟླ་བའི་ཞལ་ལུང༌།
ལ་དབྱེར་མེད་ཕྱིར། །ཁྱེད་ལ་ཐེག་པའི་དབྱེ་བ་མེད། །ཐེག་པ་གསུམ་དུ་བསྟན་
པ་ནི། །སེམས་ཅན་རྣམས་ནི་གཞུག་ཕྱིར་རོ། །གསུངས་སོ། །གཉིས་པ། འོ་
ན་ཉན་རང་གི་ལམ་གྱིས་མྱ་ངན་ལས་འདས་པར་བཤད་པ་ཅི་ཞེ་ན། གང་ཕྱིར་
འགྲོ་བ་རྣམས་ལ་ཉེས་པ་སྣ་ཚོགས་པ་ཆེར་སྐྱེད་བྱེད་བསྐལ་པ་ཉོན་མོངས་ལྟ་
བ་ཚེ་སེམས་ཅན་ཏེ་སྙིགས་མ་ལྔ་པོ་འདི་དག་ཡོད་པར་གྱུར་པ། དེས་ལྷག་པར་
མོས་པ་འཇོམས་པས་དེ་ཕྱིར་འཇིག་རྟེན་གདུལ་བྱ་གང་ཞིག་ཐོག་མར་སངས་
རྒྱས་སྤྱོད་ཡུལ་ཟབ་ཅིང་གཏིང་ཟབ་དཔག་པར་དཀའ་བ་ལ་འཇུག་པར་མི་
འགྱུར་ཞིང་། ཡུལ་དུ་མ་གྱུར་པ་ཙམ་གྱིས་དེ་མི་འདོར་ཏེ་བདེ་བར་གཤེགས་
པ་གང་ཕྱིར་ཁྱོད་ལ་གདུལ་བྱ་འདུལ་བའི་ཐབས་མཁས་ཀྱི་མཁྱེན་རབ་དང་
གདུལ་བྱ་དེ་དག་གི་དོན་ལ་མི་སྙེལ་བའི་ཐུགས་རྗེའི་ཐབས་མཁས་དང་ལྷན་
ཅིག་པ༵་མངའ་བ་དང་གང་ཕྱིར་སྔོན་བྱང་སེམས་དུས་བདག་གིས་སེམས་ཅན་
ཐམས་ཅད་དགྲོལ་བར་བྱའོ་ཞེས་ཁྱོད་ཀྱིས་ཞལ་གྱིས་བཞེས་ཏེ། གདུལ་བྱ་
གདོན་མི་ཟ་བར་གྲོལ་བར་བྱ་དགོས་པ་དེ་ཕྱིར་དེད་དཔོན་མཁས་པ་རིན་པོ་
ཆེ་ཡི་གླིང་དུ་ཆས་པའི་སྐྱེ་བོའི་ཚོགས་ཀྱི། ཡུན་རིང་བགྲོད་པའི་ངལ་བ་ཉེར་
ཏེ་ཉེ་བར་སེལ་བའི་སླད་དུ་གྲོང་ཁྱེར་ཡིད་འོང་རིན་པོ་ཆེའི་གླིང་དུ་མ་སླེབས་
པའི་བར་དུ་རྣམ་པར་བཀོད་པ་སྟེ་སྤྲུལ་པ་ལྟར་དུ། བཅོམ་ལྡན་ཁྱོད་ཀྱིས་ཀྱང་
ཐེག་ཆེན་གྱི་ཚུ་རོལ་དུ་དེའི་ཐབས་སུ་གྱུར་པའི་ཐེག་པ་ཆུང་ངུ་འདི་ནི་སློབ་མ་
ཉན་ཐོས་དང་རང་སངས་རྒྱས་བཅས་པ་སྡུག་བསྔལ་ཉེ་བར་ཞི་བའི་ཚུལ་གྱི
177

ཀུན་མཁྱེན་མི་ཕམ་རྒྱ་མཚོའི་གསུང༌།
བདེ་བ་ལ་ཡིད་སྦྱར་བའི་ཕྱིར་དུ་གསུངས་ཞིང་འཁོར་བའི་ཉོན་མོངས་ཀྱི་རྣམ་
པར་དབེན་ལའང་བློ་སྦྱངས་པ་རྣམས་ལ་ཕྱི་ནས་ཉན་རང་གི་རིགས་ཅན་ལས་
ལོགས་སུ་ཐེག་པ་ཆེན་པོ་འདི་གསུངས་སོ། །གསུམ་པ་ལ། མངོན་པར་བྱང་
ཆུབ་པའི་དབང་དུ་བྱས་པ་དང་། རྟག་ཏུ་སྲིད་པར་བཞུགས་པའི་དབང་དུ་བྱས་
པ་གཉིས། དང་པོ། བདེ་བར་གཤེགས་པ་ཁྱོད་ནི་མ་ལུས་པའི་ཕྱོགས་ཀྱི་ཞིང་
སངས་རྒྱས་ཀྱི་ཡུལ་དུ་གྱུར་པ་དག་ན༵་ཕྲ་རབ་རྡུལ་གྱི་རྡུལ་རྣམས་བདོག་པ་
སྟེ་ཡོད་པར་གྱུར་པ་ཇི་སྙེད་པ། བདེ་གཤེགས་ཁྱོད་ཀྱང་བྱང་ཆུབ་ཀྱི་མཆོག
རབ་དམ་པར་གཤེགས་པའི་བསྐལ་པའང་དེ་སྙེད་དེ། དེ་ལྟ་མོད་ཀྱི་འོན་ཀྱང་
ཁྱོད་ཀྱི་གསང་བ་བསམ་གྱིས་མི་ཁྱབ་པ་འདི་ནི་སྔོན་དགེ་རྩ་མ་བསགས་པ་
རྣམས་ལ་བསྣད་པར་བགྱི་མ་ལགས་ཏེ་མོས་པར་དཀའ་བས་སོ། །དེ་ལ་ལྷག་
པར་མོས་པ་ལ་བསོད་ནམས་གཞལ་དུ་མེད་པ་འབྱུང་བས་འདིར་བཤད་དོ། །
དེ་ལ་རང་འགྲེལ་ལས། བཅོམ་ལྡན་འདས་སྤྲུལ་པའི་སྐུ་འབྱུང་བའི་རྒྱུ་གང་
ཡིན་པ་དེའི་མངོན་པར་བྱང་ཆུབ་པའི་དུས་ཇི་ཙམ་ཡིན་པ་དེའི་ཚད་བརྗོད་བྱ་
སྟེ་ཞེས་གསུངས་པས་འཇིག་རྟེན་ན་མཆོག་གི་སྤྲུལ་པའི་སྐུ་འབྱུང་བའི་དང་པོ་
མངོན་པར་བྱང་ཆུབ་པ་ནམ་ཞིག་བརྙེས་ནས་བསྐལ་པ་དུ་སོང་ཞེས་བརྗོད་པ་
ཡིན་ཏེ། དམ་པའི་ཆོས་པད་དཀར་ལས། བསྐལ་པ་བྱེ་བ་བསམ་གྱིས་མི་ཁྱབ་
པ༑ ༑དེ་ཡི་ཚད་ནི་ནམ་ཡང་མེད་པར་རུ། །བྱང་ཆུབ་མཆོག་རབ་དེ་ནི་ངས་
ཐོབ་སྟེ། །ང་ནི་རྟག་ཏུ་ཆོས་ཀྱང་རབ་ཏུ་སྟོན། །ཞེས་པ་ལྟར། ཐོག་མ་མེད་པའི་
178

འཇུག་འགྲེལ་ཟླ་བའི་ཞལ་ལུང༌།
དུས་ནས་མངོན་པར་བྱང་ཆུབ་པ་ཡིན་ནོ། །དེ་ལ་ཁ་ཅིག་སངས་རྒྱས་ཟིན་ནས་
སླར་སྤྲུལ་པའི་སྐུ་གསར་དུ་སངས་རྒྱས་པའི་ཚུལ་ཡིན་ཞེས་གསུངས་ལ། ཁ་
ཅིག་གློ་བུར་དྲི་བྲལ་གྱི་ཆོས་སྐུ་རྣམས་གཅིག་པ་ལ་འཆད་ཀྱང་མི་འཐད་ཟེར།
གོ་རམ་པས། རང་བཞིན་རྣམ་དག་གི་ཆོས་སྐུ་ལ་འཆད། སྤྲུལ་སྐུ་ལ་ཚད་མེད་
ན་དེའི་རྒྱུ་སྐུ་གསུམ་པོ་ཡང་ཚད་མེད་པ་དང་། སངས་རྒྱས་གཅིག་གི་ཆོས་སྐུའི་
ཐོག་མ་ཚད་མེད་པ་ཟེར། མ་འོངས་སངས་རྒྱས་ཐམས་ཅད་ཆོས་སྐ་གཅིག་ཡིན་
པ་ལ་སྐུར་པ་བཏབ་པ་སོགས་དཔྱད། རེད་མདའ་བ་ཡང་སྤྲུལ་པའི་སྐུ་མངོན་
པར་བྱང་ཆུབ་པར་གཤེགས་པའི་བསྐལ་པའང་དེ་སྙེད་དེ། ཞེས་སོ། །གཉིས་
པ་ལ། མདོར་བསྟན་རྒྱས་བཤད་གཉིས། དང་པོ་རྒྱལ་བ་ཁྱོད་ནི་མ་འོངས་
པའི་སྐུ་ཚེའི་ཚད་ནི་ཇི་སྲིད་འཇིག་རྟེན་མཐའ་དག་གོ་འཕང་མཆོག་ཏུ་རབ་ཏུ་
ཞི་བར་འགྲོ་བ་མིན་ཞིང་སྟེ་སངས་རྒྱས་མ་ཐོབ་པའི་བར་དང་ནམ་མཁའ་རྣམ་
པར་འཇིག་པར་འགྱུར་བ་མིན་པ་དེ་སྲིད་དུ། ཤེས་རབ་ཕར་ཕྱིན་གྱི་ཡུམ་གྱིས
བསྐྱེད་པ་ཁྱོད་ལ་ཐུགས་བརྩེ་ཆེན་པོའི་མ་མ་ཡིས་བསྐྱེད་པ་དེ་ཡི་ཚུལ་ལུགས་
དེ་ཁྱོད་ཀྱིས་བྱེད་པས་ཕྱོགས་གཅིག་པའི་ལྷག་མེད་དུ་རབ་ཏུ་ཞི་བར་འགྱུར་
པ་ག་ལ་མངའ་སྟེ་མི་མངའོ། །གཉིས་པ་ལ། འགྲོ་ལ་ཐུགས་བརྩེ་ཚད་མེད་
པ་མངའ་ཚུལ་དང་། དེས་ཡུལ་སྡུག་བསྔལ་ཅན་གྱི་སེམས་ཅན་ཟད་པ་མེད་
པས་མྱ་ངན་ལས་མི་འདའ་བའི་ཚུལ་གཉིས། དང་པོ། གཏི་མུག་སྐྱོན་གྱིས་
འཇིག་རྟེན་འདི་ནི་འདོད་ཡོན་ལྔའི་ཁ་ཟས་སྡུག་བསྔལ་གྱི་དུག་དང་བཅས་པ༷ར་
1 7 9

ཀུན་མཁྱེན་མི་ཕམ་རྒྱ་མཚོའི་གསུང༌།
ཟ་བ་ཡི་སྐྱེ་བོ་ཉིད་ཀྱི་ནང་མི་སྟེ་བདག་གིར་བྱས་པ་དེ་ལ་ཁྱོད་བརྩེ་བ་སྐྱེ་བ་ཇི་
ལྟ་བ་དེ་ལྟར་ནི་དུག་ཟོས་ནས་སྡུག་བསྔལ་གྱིས་ཚོར་བས་ཉེན་པའི་བུ་གཅིག་
པུ་ལའང་མ་ཡི་སྡུག་བསྔལ་བའི་བློ་སྐྱེ་བ་མིན་པ་སྟེ་བུ་སྟོབས་དང་ལྡན་པ་མ་
ལ་སྙིང་བརྩེ་བ་ཞིག །མ་སྡུག་བསྔལ་གྱིས་ཉེན་པ་མཐོང་བཞིན་འདོར་ནས་
མི་འགྲོ་བ་ལྟ་བུ་ཡིན་ནོ། །དེས་ན་མགོན་པོ་སངས་རྒྱས་རྣམས་མཆོག་ཏུ་རབ་
ཞིར་སྟེ་ཞི་བ་ཕྱོགས་གཅིག་པར་གཤེགས་པར་འགྱུར་བ་མ་ལགས་སོ། །
གཉིས་པ། གང་གི་ཕྱིར་ན་དེ་ཁོ་ན་ཉིད་ཀྱི་དོན་ལ་མི་མཁས་པའི་དབང་གིས་
དངོས་པོར་བདེན་ཞེན་དང་རྒྱུ་འབྲས་ཀྱི་དངོས་པོ་མེད་པར་ལྟ་བའི་ལོག་ལྟའི་
ཞེན་པ་ཡི་བློ་ཅན་གྱིས། ཡང་ཡང་སྐྱེ་བ་དང་འཇིགས་པ་འཆི་བའི་གནས་
སྐབས་དང་། ཡུལ་སྡུག་དང་། མི་སྡུག་བྲལ་ཕྲད་ཀྱིས་བསྐྱེད་སྡུག་བསྔལ་དང་།
སྡིག་ཅན་དམྱལ་སོགས་ཀྱི་འགྲོ་བ་འཐོབ་པ་དེ་ཕྱིར་འཇིག་རྟེན་སྡུག་བསྔལ་
བ་དེ་དག་ཐུགས་བརྩེའི་ཡུལ་དུ་རབ་ཏུ་དོང་པ་སྟེ་སོང་བར་གྱུར་པས་བཅོམ་
ལྡན་འདས་ནི་ཐུགས་རྗེས་ཁྱོད་ཐུགས་ཞི་བ་ཕྱོགས་ཅིག་ལས་བཟློག་པས་ཁྱོད་
ལ་མྱ་ངན་འདས་པ་མི་མངའ་བར་འཇིག་རྟེན་ཇི་སྲིད་དུ་བཞུགས་སོ། །གསུམ་
པ་མཇུག་མཐར་ཕྱིན་པའི་བྱ་བ་ལ། ཇི་ལྟར་བརྩམ་པའི་ཚུལ་དང་། དེ་ལྟར་
བརྩམས་པའི་དགེ་བ་བསྔོ་བ་གཉིས། དང་པོ་ལ། རྩོམ་ཚུལ་དངོས་དང་། དེ་
ལྟར་བརྩམས་པའི་དགོས་པ་གཉིས། དང་པོ་ལ། གང་ལ་བརྟེན་ནས་རྩོམ་ཚུལ་
དང་། དེ་ལྟར་བརྩམས་པའི་བསྟན་བཅོས་འདི་ཐུན་མོང་མ་ཡིན་པར་སྟོན་པ་
180

འཇུག་འགྲེལ་ཟླ་བའི་ཞལ་ལུང་།
གཉིས། དང་པོ། མགོན་པོ་ཀླུ་སྒྲུབ་ཀྱི་དགོངས་པ་མ་ནོར་བར་འགྲེལ་བའི་
ལུགས་འདི་དྲག་དགེ་སློང་དཔལ་ལྡན་ཟླ་གྲགས་ཀྱིས་དབུ་མའི་བསྟན་བཅོས་
རྩ་བ་ཤེས་རབ་སོགས་ལས་བཏུས་ནས། ངེས་དོན་གྱི་མདོ་སྡེའི་ལུང་ཇི་བཞིན་
དང་ཀླུ་སྒྲུབ་ཀྱི་མན་ངག་ནི་ཇི་ལྟ་བ་བཞིན་བརྗོད་པ་ཡིན་ནོ། །གཉིས་པ།
དབུ་མའི་གཞུང་འདི་ལས་བསྟན་བཅོས་གཞན་རྣམས་ན་སྟོང་ཉིད་ཅེས་པའི་
ཆོས་འདི་ནི་ཇི་ལྟ་བར་ཕྱིན་ཅི་མ་ལོག་པ་བརྗོད་པ་མེད་པ་དེ་བཞིན་དུ། འཇུག་
པའི་གཞུང་འདིར་འབྱུང་བ་ཀུན་རྫོ་བ་ཏུ་རང་མཚན་མི་འདོད་པ་སོགས་ཀྱི་ལུགས་
ཀྱང་དབུ་མའི་བསྟན་བཅོས་ལྟར་སྣང་གཞན་ནཱ་ནི་མེད་ཅེས་མཁས་པ་རྣམས་
ཀྱིས་ངེས་པར་མཛོད། གཉིས་པ་དགོས་པ་ལ། དངོས་དང་། དགོས་པ་དེ་
ལྡན་གྱི་གཞུང་འདི་ཁོ་ན་འཛིན་པར་གདམས་པ་གཉིས། དང་པོ། དཔལ་
འཕགས་པ་ཀླུ་སྒྲུབ་ཀྱི་བློ་ཡི་རྒྱ་མཚོ་ཆེན་པོ་དེ་ནི་ཤིན་ཏུ་རྒྱ་ཆེའི་སྟེ་རྒྱ་ཆེ་ཞིང་
དོན་གྱི་གཏིང་ཟབ་པའི་ངམ་ནག་པའི་ཁ་དོག་འདྲ་བ་སྐེ་མེད་དང་སྟོང་པ་ཉིད་
སོགས་ཚིག་གིས་འཇིགས་པས་བྱིས་པ་རྣམ་རིག་སྨྲ་བའི་སྔོན་གྱི་སྐྱེ་བོས་དེ་ལྟ་
བུའི་ལུགས་བཟང་གང་དག་རྒྱང་རིང་སྤངས་པས་ཏེ་འགྲོས་པ་ལྟར་གྱུར་པ་
ན་དབུ་མའི་གཞུང་དེ་ཡི་ཚིག ལེའུར་བྱས་པའི་རྩ་ཤེས་སོགས་ཁ་འབུས་པའི་
ཀུ་མུ་ཏྭ་རྣམས་གཞུང་འདིས་ཁ་ཕྱེ་བའི་ཡིད་འོང་གི་རྣམ་པ་ཅན་གྱི་ཆུས་ད་ལྟ་
བྱེད་པ་པོ་ཟླ་བ་གྲགས་པ་བདག་གིས་ཡིད་ལ་རེ་བ་རྣམས་རབ་ཏུ་སྐྱོང་བར་
བྱེད་དོ། །དེ་ལ་ཀླུ་སྒྲུབ་ཀྱི་གཞུང་ན། སྐྱེ་མེད་དང་སྟོང་པ་ཉིད་ཞེས་པའི་ཡི་
181

ཀུན་མཁྱེན་མི་ཕམ་རྒྱ་མཚོའི་གསུང༌།
གེའི་དོན་བརྗོད་པ་ལས་སྐྲག་སྟེ། དཔེར་ན་མཚོ་རྒྱ་ཆེན་པོ་མཐོང་བས། བྱིས་
པ་རྣམས་སྐྲག་ཅིང་རིང་དུ་འབྲོས་པ་ལྟར། དབྱིག་གཉེན་དང༌། ཕྱོགས་གླང༌།
དཔལ་ལྡན་ཆོས་སྐྱོང་སོགས་སྐྱེ་བོས་ཀླུ་སྒྲུབ་ཀྱི་ལུགས་དེ་རྒྱང་རིང་དུ་སྤངས་
ཀྱང༌། ཇི་ལྟར་ཟླ་བ་དཀར་བས་མཚོ་དཀར་ཞིང་ཀུ་མུད་སོགས་ཕྱེ་བའི་ཡིད་
དུ་འོང་བ་ལྟར། འདིར་ཡང་རྩོམ་པ་པོ་ཟླ་བ་དེས། ཀླུ་སྒྲུབ་ཀྱི་རིགས་ཚོགས་
ཀུ་མུད་ཁ་འབུས་པ་རྣམས་ཁ་ཕྱེ་བ་དང་ལྡན་པའི་ཆུ་མཚོ་ཡིད་དུ་འོང་བ་དེས་
སྐྱེ་བོའི་རེ་བ་རྫོགས་པར་བྱེད་དོ། །ཞེས་སྔར་ཀླུ་སྒྲུབ་ཀྱི་བློ་མཚོ་སྤངས་ནས་
བཏུང་མ་བཏུབ་པ་ད་ལྟ་འདོད་རྒུར་སྐལ་བ་དང་ལྡན་པས་ལོངས་སྤྱོད་དོ་ཞེས་
སོ༑ ༑རེད་མདའ་བས་ཀུ་མུད་ལྟར་ཟབ་དོན་ཁ་འབུས་པ་རྣམས་འགྲེལ་པས་
ཁ་ཕྱེས་ཏེ། དེ་ལས་བྱུང་བའི་ལེགས་བཤད་སྦྲང་རྩིའི་ཆུས་ཞེས་གསུངས་ཏེ།
ཀླུ་སྒྲུབ་ཀྱི་བློ་མཚོ་ལས་སྐྱེས་པའི་ཚིག་ལེའུར་བྱས་པ་རྩ་ཤེར་སོགས་ཀུ་མུ་ཏ་
ཁ་འབུས་པ་འདྲ་བ། ད་ལྟ་ཟླ་གྲགས་ཀྱི་བློ་གྲོས་ཟླ་ཟེར་གྱིས་ཁ་ཕྱེ་ནས། དེའི་
ནང་གི་བདེན་གཉིས་ཀྱི་ཆུ་ཡན་ལག་བརྒྱད་ལྡན་གྱིས། སྐལ་ལྡན་གྱི་གདུལ་
བྱའི་རེ་བ་ཡིད་བཞིན་སྐོང་བར་བྱེད་ཅེས་སོ། །
གཉིས་པ། དེ་ཁོ་ན་ཉིད་ཀྱི་དོན་སྔར་བཤད་ཟིན་པའི་ཟབ་མོ་བློ་ཆུང་རྣམས་
འཇིགས་སུ་རུང་བ་འདི་ནི་སྔོན་སྟོང་ཉིད་ལ་མོས་པའི་བག་ཆགས་གོམས་པ་
ཉིད་ལས་སྐྱེ་བོ་ཡིས་ངེས་པར་རྟོགས་པར་འགྱུར་བ་ལས་སྟོང་ཉིད་འདི་ནི་གསུང་
རབ་གསན་རྒྱ་ཆེ་ཡང་གཞན་གྱིས་ཐུགས་སུ་ཆུད་པར་མི་འགྱུར་བ་དེ་ཕྱིར་ཡང་
1 8 2

འཇུག་འགྲེལ་ཟླ་བའི་ཞལ་ལུང་།
དག་པའི་ཚུལ་ལུགས་སངས་རྒྱས་ཀྱི་དགོངས་པར་མ་སོང་བ་རང་བློས་སྦྱར་
བ་འདི་དག་མཐོང་བ་སྟེ་བལྟས་ནས་གང་ཟག་གི་བདག་ཏུ་བརྗོད་པ་ཡི་གཞུང་
ལུགས་རྣམས་ལྟར་དུ་སློབ་དཔོན་གཞན་གྱི་ལུགས་གང་ཞིག་ཀླུ་སྒྲུབ་ཀྱིས་བཞེད་
གཞུང་འདི་ལས་གཞན་ལ་དགའ་བློ་དོར་བར་བྱའོ། །གཉིས་པ་དགེ་བ་བསྔོ་
བ༑ སློབ་དཔོན་ཀླུ་སྒྲུབ་ལུགས་བཟང་ལུང་རིགས་ཀྱིས་གསལ་པོར་བསྙད་
ལས་བདག་གི་བསོད་ནམས་ཕྱོགས་ཀྱི་མཐར། ཁྱབ་ཅིང་ཡིད་ཀྱི་ནམ་མཁའ་
ཉོན་མོངས་ཀྱིས་སྣྲོན་ཏེ་སྔོ་བར་གྱུར་པ། སྟོན་ཀའི་རྒྱུ་སྐར་ལྟར་དཀར་བའམ།
སེམས་ཀྱི་སྦྲུལ་ལ་གདེངས་ཀའི་ནོར་བུ་དང་འདྲ་གང་ཞིག་ཐོབ་པ་དེས་མཐའ་
ཡས་འཇིག་རྟེན་མ་ལུས་པས་གནས་ལུགས་ཟབ་མོའི་དེ་ཁོ་ན་ཉིད་རྟོགས་ནས་
དུས་མྱུར་དུ་བདེར་གཤེགས་ཏེ་འབྲས་བུ་སངས་རྒྱས་ཀྱི་སར་བགྲོད་པར་ཤོག་
ཅིག རེད་མདའ་བས་བསོད་ནམས་ཅི་འདྲ་ན་ཕྱོགས་མཐར་ཁྱབ་པའི་
བསྔོ་བ་དེའང་ཡིད་ཉོན་མོངས་ཀྱིས་སྔོ་བར་རྒྱུ་སྐར་ལྟར་དཀར་བ་དང་ཉོན་
མོངས་དང་རྣམ་རྟོག་གི་དུག་གིས་དཀྲིས་པའི་སེམས་སྦྲུལ་ལ་གདེངས་ཀའི་
ནོར་བུ་དང་འདྲ་བ་ཞིག་གོ །ཞེས་སོ། །
བཞི་པ་མཇུག་གི་དོན་ལ་སློབ་དཔོན་གང་གིས་མཛད་པ་དང༌། ལོ་ཙཱ་བ་གང་གིས་
བསྒྱུར་ཚུལ་གཉིས། དང་པོ། དབུ་མ་ལ་འཇུག་པ་ཟབ་པ་སྟོང་ཉིད་དང་རྒྱ་
ཆེ་བ་ལམ་འབྲས་ཀྱི་ཡོན་ཏན་མཐའ་དག་གི་ཚུལ་གསལ་བར་བྱེད་པ་ཡུལ་
ས་མནྟར་སྐུ་འཁྲུངས་པའི་སློབ་དཔོན་ཟླ་བ་གྲགས་པ་རིག་པ་འཛིན་པ་ཐེག་
1 8 3

ཀུན་མཁྱེན་མི་ཕམ་རྒྱ་མཚོའི་གསུང༌།
པ་མཆོག་བླ་ན་མེད་པའི་དོན་ལ་ཐུགས་རབ་ཏུ་གཞོལ་བ། མི་མཐུན་པའི་
ཕྱོགས་ཀྱིས་མི་འཕྲོག་པའི་མཁྱེན་རབ་དང་ཐུགས་རྗེ་ཕུལ་དུ་བྱུང་བ་མངའ་
བ༑ སྒྱུ་མ་ལྟ་བུའི་ཏིང་ངེ་འཛིན་བརྙེས་པས་རི་མོར་བྲིས་པའི་བ་དྲུས་མ་ལས་
འོ་མ་བཞོས་པས་སེམས་ཅན་གྱི་བདེན་པར་ཞེན་པ་བཟློག་པར་མཛད་པས་
སྦྱར་བ་རྫོགས་སོ། །གཉིས་པ། ཁ་ཆེའི་ཡུལ་གྱི་གྲོང་ཁྱེར་དཔེ་མེད་ཀྱི་དཔུང་
སྟེ་དབུས་རིན་ཆེན་སྦས་པའི་གཙུག་ལག་ཁང་དུ། ཁ་ཆེའི་རྒྱལ་པོ་དཔལ་
འཕགས་པ༵་ལྷའི་སྐུ་རིང་ལ། རྒྱ་གར་གྱི་མཁན་པོ་ཏི་ལ་ཀ་ཀ་ལ་ཤཱ་སྟེ་ཐིག་
ལེ་བུམ་པ་དང༌། བོད་ཀྱི་ལོ་ཙཱ་བ་བན་དེ་བ་ཚབ་ཉི་མ་གྲགས་ཀྱིས་ཁ་ཆེའི་
དཔེ་དང་མཐུན་པར་བསྒྱུར། ཕྱིས་ར་ས་ར་མོ་ཆེར་རྒྱ་གར་གྱི་མཁན་པོ་ཀཱ་
ནཱ་ཀཱ་ཝརྨ་སྟེ་གསེར་གྱི་གོ་ཆ་དང། ལོ་ཙྭ་བ་བ་ཚབ་དེ་ཉིད་ཀྱིས་ཉི་འོག་ཤར་
ཕྱོགས་པའི་དཔེ་དང་གཏུགས་ཤིང་ལེགས་པར་བཅོས་ཏེ་གཏན་ལ་ཕབ་པའོ།།
འདིར་འགྲེལ་པའི་མཛད་བྱང་དང་འགྱུར་བྱང་གི་སྟེང་ནས་ཐུན་མོང་བ་རྣམས་
བཀོད་པ་ནི། རྩ་བ་ལོགས་སུ་བསྒྱུར་བ་དང་འགྲེལ་པའི་ནང་གི་རྩ་བ་གཉིས་
སྦྱར་ནས་ཞུ་དག་བྱས་པའི་དབང་དུ་བྱས་པ་ཡིན་ནོ། །དེ་ལྟར་ན་སོ་སྐྱེའི་སའི་
ཆོས་གསུམ་མཆོད་བརྗོད་ཀྱི་སྐབས་སུ་བསྟན་ཅིང་། འཕགས་པ་སློབ་པའི་ས་
བཅུ་དང་། མི་སློབ་པའི་ས་སྟེ། རྒྱུ་ལམ་འབྲས་བུའི་རྣམ་པར་བཞག་པས་
བསྟན་བཅོས་ཀྱི་ལུས་ཡོངས་སུ་རྫོགས་པའོ། །
འདིར་སྨྲས་པ། ཡོད་ཅེས་བྱ་དང་མེད་ཅེས་བྱ་བའི་མཐའ། །གཉིས་པོ་རྣམ་
184

འཇུག་འགྲེལ་ཟླ་བའི་ཞལ་ལུང༌།
པར་སྤངས་པ་དབུ་མའི་ཚུལ། །མ་ནོར་རྟོགས་པའི་ཤེས་རབ་དྲི་མེད་ཀྱིས། །
དམིགས་བཅས་ལྟ་བ་ཀུན་གྱི་ཟུག་རྔུ་འབྱིན། །ལ་ལས་འདི་མེད་གཞན་ནི་
ཡོད་ཅེས་དང༌། །ལ་ལས་འདི་ཀུན་མེད་པ་ཉིད་དོ་ཞེས། །ཡོད་མེད་ཕྱོགས་
རེར་ཞེན་པའི་འཛིན་སྟང་གིས། །དམིགས་མེད་སྒོམ་པ་ད་དུང་དམིགས་དང་
བཅས། །ཡོད་པར་རྟོག་གམ་མེད་དོ་སྙམ་པ་ཡི། །ཞེན་ཡུལ་རྟེན་འབྱུང་རིགས་
པས་སུན་ཕྱུང་བས། །སྣང་སྟོང་མཉམ་པར་ངེས་ཤེས་རྫོགས་པ་ཆེ། །ཀླུ་སྒྲུབ་
གཞུང་ལུགས་བཟང་པོ་ཁོ་ནས་མཐོང༌། །དེ་ལྟར་ཡང་དག་རིགས་པས་དྲང་
བ་ཡིས། །ལྟ་བའི་རྒྱལ་པོ་ཤིན་ཏུ་གཏིང་ཟབ་པས། །བློ་ཆུང་རྣམས་ཀྱི་སྤོབས་
པ་འཕྲོག་ན་ཡང་། །རྒྱལ་ཀུན་དགོངས་པའི་ཆུ་ཀླུང་འདི་ན་འཁྱིལ། །དེ་ཕྱིར་
ཟབ་ལམ་དེ་ལ་མོས་པ་ཡིས། །སྐལ་བཟང་རྣམས་ཀྱི་དང་པོར་རྟོགས་བྱ་བ།།
འདི་ཉིད་ཁོ་ན་ཡིན་པར་རིགས་ནས་ནི། །ཐོས་དང་བསམ་པས་འདི་དོན་མྱོང་
བར་མཛོད། །ས་བཅད་ཕལ་ཆེར་རྩི་བགྲང་ཙམ་དུ་ཟད། །ལ་ལ་གཞུང་གི་
སྙིང་པོ་འདྲ་བའང་ཡོད། །འདི་ནི་སྔ་མ་ཀུན་ལས་ཁྱད་འཕགས་པར།།བློ་གྲོས་
གསལ་བ་རྣམས་ཀྱིས་མཐོང་བ་ཡིན། །ཞེས་བར་སྐབས་ཀྱི་ཚིགས་སུ་བཅད་
པ་དང་བཅས་པའི་བསྡུས་དོན་འདི་ཡང་ལྔ་རིག་སྨྲ་བ་མ་ཏིས་སྡོམ་བརྩོན་
སྡེ་སྣོད་འཛིན་པ་དབང་པོའི་གྲངས་ལ་དབུ་མ་འཇུག་པའི་གཞུང་རྒྱས་པར་འཆད་
པའི་སྐབས་སུ་ཡི་གེར་བྲིས་པའི་དགེ་བས་འོད་གསལ་རྡོ་རྗེ་སྙིང་པོའི་བསྟན་
པ་ཕྱོགས་དུས་ཐམས་ཅད་དུ་རྒྱས་པའི་རྒྱུར་གྱུར་ཅིག
185

ཀུན་མཁྱེན་མི་ཕམ་རྒྱ་མཚོའི་གསུང་།
མངྒ་ལཾ། འདིར་འབད་རྣམ་དཀར་དགེ་བའི་མཐུ་དེ་ཡིས། །འཕགས་བཞིའི་
བསྐྱེད་ཡུམ་ཤེས་རབ་ཕ་རོལ་ཕྱིན། །ཕུལ་བྱུང་སྟོང་ཉིད་ཟབ་མོ་གཏམ་གྱི་
མཆོག །སྨྲ་བའི་སེང་གེ་མཚུངས་མེད་བདག་འགྱུར་ཤོག །འཇམ་དཔལ་དཔའ་
བོའི་ཕྲིན་ལས་འཛིན་བཞིན་ཏུ། །མཁའ་ཁྱབ་འགྲོ་ཀུན་དབུ་མའི་ལམ་བཀོད་
ཅིང་། །མཐར་ཐུག་ཐེག་གཅིག་གྲུབ་པའི་ཕྲིན་ལས་ཀྱི། །བདེ་གཤེགས་སྲས་
བཅས་བཞེད་པ་ཀུན་སྐོང་ཤོག །ཅེས་པའང་མཚུངས་བྲལ་མཁྱེན་རབ་ཀྱི་དབང་ཕྱུག་ཡོངས་
སུ་རྫོགས་པའི་པཎྜི་ཏ་ཆེན་པོ་བདག་ཅག་གི་ཡོངས་འཛིན་དོན་གྱི་སླད་དུ་མཚན་ནས་སྨོས་ན་མི་ཕམ་འཇམ་
དབྱངས་རྣམ་རྒྱལ་རྒྱ་མཚོར་གཞུང་འདི་ཉིད་ཀྱི་རང་ལུགས་ཟབ་གནད་ཐུན་མོངས་མུན་པར་སྟོན་པའི་འགྲེལ་
བཤད་ཞིག་རྩོམ་གནང་བདག་གིས་གསོལ་བ་བཏབ་ཅིང་རྗེས་ཉིད་ནས་ཀྱང་ཞལ་བཞེས་སྩལ་མོད། བདག་
ཅག་གིས་བསོད་ནམས་ཀྱིས་མ་འཆུན་པར་མཐའ་མའི་མཛད་པ་སྟོན་པའི་ཆུ་བྱའི་བགྲང་བྱ་ཤར་བས་སྐབས་
སུ་རྗེས་ཉིད་ཀྱི་ཕྱག་མཆན་དང་རང་འགྲེལ་སོགས་སྦྱར་ནས་སྡེ་སྣོད་འཛིན་པ་ཀུན་བཟང་དཔལ་ལྡན་གྱིས་
ཀྱང་གྲོགས་མཛད་པ་ལ་བརྟེན་ནས། དམ་པ་རྣམས་ལ་མཆོད་པའི་ཚུལ་དང་བློ་གསར་བུ་རྣམས་ལ་ཕན་སླད་
སུ་ཏུ་པ་ཤཱཀྱའི་དགེ་སློང་ཆོས་ཀྱི་རྒྱ་མཚོས་བཤད་བསྒྲུབ་གཉིས་ལྡན་གྱི་ཆོས་གྲྭ་ཆེན་པོ་ཀཿ ཐོག་རྡོ་རྗེའི་
གདན་དུ་སྦྱར་བ་དགེ་ལེགས་སུ་གྱུར་ཅིག དགེའོ།། དགེའོ།། དགེའོ།།
1 8 6

གསར་རྙེད་ཐོར་བུ།
༈ གུ་རུ་མཁའ་འགྲོ་བཞི་བསྐོར་གྱིས་སྒྲུབ་པ་སྙིང་གི་ཏི་ལ་ཀཿ
བཞུགས་སོ། །
སྐྱབས་སེམས་སྔོན་དུ་བཏང་ལ། ཨཱཿ འོད་གསལ་གཉུག་མའི་ངང་ལས་སྐད་ཅིག་གིས༔
རང་སྣང་གནས་ཡུལ་དུར་ཁྲོད་དག་པའི་ཞིང་༔ ངོ་མཚར་བཀོད་པ་འབྱམས་
ཀླས་ཕོ་བྲང་དབུས༔ འདབ་མ་བཞི་ལྡན་པདྨའི་ལྟེ་བ་ལ༔ ཟླ་བ་ཉི་མ་བདུད་
བཞིའི་གདན་སྟེང་དུ༔ རང་རིག་ངོ་བོ་རྟ་མགྲིན་དམར་ནག་ནི༔ ཞལ་གཅིག་
ཕྱག་གཉིས་སྤྱན་གསུམ་རྔམས་ཤིང་ཁྲོ༔ དབུ་གཙུག་རྟ་མགོ་ལྗང་གུ་རྟ་སྐད་
འཚེར༔ ཕྱག་གཡས་རྡོ་རྗེའི་བེ་ཅོན་མཁའ་ལ་གདེངས༔ གཡོན་པས་ཐོད་
ཁྲག་བསྣམས་པས་ཡུམ་ལ་འཁྱུད༔ ཕག་མོ་མཐིང་ནག་སྤྱི་གཙུག་ཕག་ཞལ་
ཅན༔ གྲི་ཐོད་འཛིན་ཅིང་བརྐྱང་བསྐུམ་ཡབ་དང་སྦྱོར༔ ཡབ་ཡུམ་གཉིས་ཀ་
དུར་ཁྲོད་ཆས་ཀྱིས་བརྒྱན༔ གར་དགུའི་ཉམས་ལྡན་དོར་སྟབས་ཚུལ་གྱིས་
འགྱིངས༔ ཡེ་ཤེས་མེ་དཔུང་འབར་བའི་དབུས་ན་བཞུགས༔ སྤྱི་བོར་འདབ་
སྟོང་ཉི་ཟླའི་གདན་སྟེང་ན༔ རིག་འཛིན་རྒྱལ་པོ་པདྨ་ཐོད་ཕྲེང་མཐིང་ག(རྩ་ལ༔
ལོངས་སྐུའི་ཆས་རྫོགས་རྡོ་རྗེ་དྲིལ་བུ་འཛིན༔ དབང་གི་སྲུང་མར་རྡོ་རྗེ་ཆོས་སུ་བསྒོམས། བ།སང་
བ་ཡེ་ཤེས་གྲི་ཐོད་འཛིན་པས་འཁྱུད༔ དམར་མོ། འཇའ་ཟེར་ཐིག་ལེ་འོད་ཕུང་
ཀློང་ན་བཞུགས༔ བྱིན་རླབས་ཡེ་ཤེས་བྱིན་ཆེན་ཆར་ལྟར་འབེབས༔ བདག་
1 8 7

ཀུན་མཁྱེན་མི་ཕམ་རྒྱ་མཚོའི་གསུང༌།
ཉིད་དཀྱིལ་འཁོར་གཙོ་བོ་ཡབ་ཡུམ་གྱི༔ ཕྱོགས་ཀྱི་འདབ་བཞིར་དཔའ་བོ་
མཁའ་འགྲོ་བཞི༔ ཤར་དུ་རྡོ་རྗེ་དཔའ་བོ་ཡབ་ཡུམ་དཀར༔ ལྷོ་རུ་རིན་ཆེན་
དཔའ་བོ་ཡབ་ཡུམ་སེར༔ ནུབ་ཏུ་པདྨ་དཔའ་བོ་ཡབ་ཡུམ་དམར༔ བྱང་དུ་ལས་
ཀྱི་དཔའ་བོ་ཡབ་ཡུམ་ལྗང་༔ ཤར་ནས་རིམ་བཞིན་རྡོ་རྗེ་རིན་ཆེན་པདྨ་དྲིལ་པུ། ཡབ་རྣམས་གཡས་
པས་རང་རྟགས་གཡོན་དྲིལ་བུ༔ ཡུམ་རྣམས་ལས་བཞིའི་ཕྱག་མཚན་ཐོད་ཁྲག་
བསྣམས༔ མདུན་དུ་རིམ་བཞིན་ལྕགས་ཀྱུ་ཞགས་པ་ལྕགས་སྒྲོག་དྲིལ་བུ། བརྐྱང་བསྐམ་གར་གྱི་བདེ་
སྟོང་མཉམ་པར་སྦྱོར༔ རབ་འབྱམས་རྩ་གསུམ་འདུས་པའི་ངོ་བོ་ཉིད༔ གདོད་
ནས་དམ་ཚིག་ཡེ་ཤེས་གཉིས་སུ་མེད༔ སྣང་སྲིད་རྣམ་དག་ལྷ་ཡི་འཁོར་ལོར
སད༔ སོ་སོའི་ཐུགས་དཀར་འོད་ལྔའི་གོང་བུའི་དབུས༔ རང་སྲོག་སྙིང་པོ་
གསལ་ལ་གཞོམ་གཞིག་བྲལ༔ འོད་ཟེར་འཕྲོ་འདུས་སྣང་སྲིད་ལྷ་འཁོར་ལོའི༔
བདེ་ཆེན་བླ་མ་ཡབ་ཡུམ་འབྲུ་གསུམ་རྟ་མགྲིན་ཧྲཱིཿ༔ ཕག་མོ་མ། དཔའ་བོ་ར་ཙ་ཧྲི་ཡ། མཁའ་འགྲོའི་ཧ་རི་ནི་སའོ། །
འགགས་མེད་རྡོ་རྗེའི་སྔགས་སྒྲ་འུར༔ ཐམས་ཅད་མཉམ་ཉིད་ཐིག་ལེར་ལྷུན་
གྱིས་གྲུབ༔ ༀ་ཨཱཿ ཧཱུྃ་ཧྲི་མ་ཧ་རི་ནི་ས་ར་ཙ་ཧྲི་ཡ་ཙིཏྟ་ཧྲིང་ཧྲིང་ཛ༔ གསང་སྔགས་
རྒྱལ་པོ་བཅོ་བརྒྱད་པ༔ སྲིད་པ་ཕོ་རྒྱུད་མོ་རྒྱུད་དང་༔ ཡེ་ཤེས་འཇིག་རྟེན་ཀུན་གྱི་སྲོག༔ བཟླས་པ་ཙམ་གྱིས་
དབང་མེད་དུ༔ དཔའ་བོ་མཁའ་འགྲོ་འདུ་བར་འགྱུར༔ བྱིན་བརླབས་རྟགས་མཚན་དངོས་སུ་འབྱུང་༔ མཆོག་
དང་ཐུན་མོང་དངོས་གྲུབ་ཐོབ༔ ཉང་གཏེར་མཁའ་འགྲོ་ཆེན་མོའི་ཆོས་ཀྱི་དཀར་ཆག་ལས་མ་འོངས་པའི་
དུས་ན་གཏེར་ཆོས་ཤིན་ཏུ་མང་ལ་བྱིན་རླབས་ཆུང་དར་རྐྱེན་ལ་ཡུན་ཐུང་བ་སོགས་ཀྱི་དུས་དེར། གུ་རུ་མཁའ་
འགྲོའི་བསྐོར་བའི་ཆོས་སྐོར་འདིའི་གདམས་པ་ཤིན་ཏུ་གལ་ཆེ། སློབ་དཔོན་པད་མ་འཁོར་མཁའ་འགྲོ་སྡེ་
ལྔ་དང་བཅས་པ་སྒྲུབས་ཤིག་དང་བྱིན་རླབས་འབྱུང་བར་ཐེ་ཚོམ་མེད་དོ་གསུངས། འདི་བཟླས་ན་དཔའ་
བོ་མཁའ་འགྲོའི་སྲོག་སྙིང་རང་དབང་མེད་པར་དྲངས་ནས། རྟགས་དང་དངོས་གྲུབ་མྱུར་དུ་མི་འབྱུང་ཀ་མེད་
188

གསར་རྙེད་ཐོར་བུ།
ཡིན་པས་གསང་སྟེ་བཟླ་བར་བྱའོ། །ཞེས་གསུངས་སོ། །འདི་ལ་ཨོཾ་ཨཱཿ་ཧཱུྃ་གིས་རབ་འབྱམས་རྒྱལ་བ་ཐམས་
ཅད་ཀྱི་སྐུ་གསུང་ཐུགས་ཀྱི་སྲོག་སྔགས། སྔགས་ཐམས་ཅད་ཀྱི་རྒྱལ་པོ་དང་སྙིང་པོ། སྐུ་གསུང་ཐུགས་སུ་
བྱིན་གྱིས་རློབ་པར་བྱེད་ལ། སྐབས་འདིར་རྩ་གསུམ་ཀུན་འདུས་རིག་འཛིན་བླ་མ་ཡབ་ཡུམ་གྱི་སྲོག་སྔགས་
སོ༑ ༑འདིས་ཀླད་མནན་པའི་སྔགས་ཐམས་ཅད་འཇམ་ལ་བཀྲ་ཤིས་པ་དང་མི་འགྲུབ་པའི་དབང་མེད་དོ། །
ཧྲཱིཿ མ་ནི་རྟ་མགྲིན་ཡབ་ཡུམ་གྱི་སྲོག་སྔགས་ཏེ་བཟླས་པ་ཙམ་གྱིས་དབང་དང་བྱིན་རླབས་བདེ་སྟོང་གི་ཡེ་
ཤེས་བསྐྱེད་པའོ། །ཧ་རི་ནི་ས་མཁའ་འགྲོ་བཞིའི་སྙིང་པོ། ཆོས་དང་ཆོས་མིན་ཐམས་ཅད་བཟླས་པ་ཙམ་
གྱིས་འགྲུབ་པ་མཁའ་འགྲོ་མའི་བརྡ་སྐད་ལས་གང་སྒྲུབ་ཀྱང་འདི་ཁོ་ནས་འགྲུབ་པས་གསང་སྔགས་ཁྱད་
པར་ཅནཡིན་ལ། སྲིད་པ་མོ་རྒྱུད་ཐམས་ཅད་ཀྱི་སྲོག་སྙིང་འདི་ལ་མ་འདུས་པ་མེད་པས་འདི་བཟླས་ན་མཁའ་
འགྲོ་མ་རྣམས་མཚོ་ལ་ངང་ངུར་འདུ་བ་བཞིན་དུ་འོང་། ར་ཙ་ཧྲི་ཡ་དཔའ་བོ་རིགས་བཞིའི་སྙིང་པོ་སྲིད་པ་ཕོ་
རྒྱུད་ཐམས་ཅད་ཀྱི་སྲོག་སྙིང་ལ་མ་འདུས་པ་མེད་པས་འདི་བཟླས་ན། གང་ལ་ན་ཐུན་འདུ་བ་ལྟར་རང་དབང་
མེད་པར་འོངས་ནས་གང་འདོད་པའི་དངོས་གྲུབ་སྩོལ་བར་བྱེད་དོ། །ཕོ་རྒྱུད་མོ་རྒྱུད་ཀྱི་སྔགས་འདི་ལ་དཔའ་
བོ་ཕོ་ཐེམ་མོ་ཐེམས་ཀྱི་སྔགས་ཞེས་བྱ་སྟེ་ཤིན་ཏུ་མྱུར་བས་མི་འགྲུབ་རང་དབང་མེད་པ་ཟབ་མོའི་མཐར་ཐུག་
པའི་སྔགས་གཅིག་གིས་ལས་ཐམས་ཅད་ཡིད་བཞིན་འགྲུབ་པ་ཡིན་ནོ། །ཞེས་གསུངས། རྒྱུད་ལས་ཀྱང་།
སྲོག་ལས་དྲངས་ན་རྣོ་ཞིང་མྱུར། ཞེས་གསུངས་པ་ལྟར་རོ། །ཙིཏྟ་ནི་ཧྲིང་ཧྲིང་ཛཿ ཞེས་པ་མཐའ་བསྒྱུར་ཞིང་
སྲོག་ནས་བསྐུལ་ཞིང་རང་དབང་མེད་པར་འགུགས་པ་སྟེ། སྔགས་འདི་ལ་བསྙེན་པ་བདུན་འབུམ་མི་ཚིག་
གིས་བར་མ་ཆོད་པར། ལུས་བསྐུལ་སྐྱོང་ངག་བཟླས་པ་ཡིད་ཏིང་ངེ་འཛིན་གྱི་ངང་ལས་མི་འདའ་བར་
བཟླས་ན། བསྙེན་པ་རྫོགས་པ་དང་། མཁའ་འགྲོ་འདུ་བ་དངོས་སུ་འབྱུང་སྟེ། དང་པོ་ཉམསདགའ་ཞིང་བྱིན་ཆེ་
བ་གར་འཁྲབ་འདོད་པ་སོགས་ལུས་ངག་ཡིད་ཀྱི་རྟགས་དང་། འོད་དང་སྒྲ་དང་དྲི་བཟང་སོགས་ཕྱི་ཡི་རྟགས་
དང༌། ཁྲོམ་དང་སྐྱེས་པ་བུད་མེད་སོགས་འདུ་བ་རྨི་ལམ་གྱི་རྟགས་དང་། བདེ་དྲོད་དང་སྙིང་རྗེ་དང་སྟོང་ཉིད་
ཀྱི་རྟོགས་པ་འཆར་བ་སོགས་གསང་བའི་རྟགས་འབྱུང་ལ། མཐར་དཔའ་བོ་དང་མཁའ་འགྲོ་སངས་རྒྱས་
དང་བྱང་སེམས་སོགས་དངོས་སུ་མཐོང་ཞིང་བྱིན་གྱིས་རློབ་ལ་ལུང་སྟོན་པ་དང་དངོས་གྲུབ་སྩོལ་བར་འགྱུར་
རོ༑ ༑དེ་ནས་གོང་གི་སྔགས་ཤམ་དུ། སརྦ་སིདྡྷི་ཕ་ལ་ཧཱུཾ། ཞེས་བཏག་ཏེ་བཟླས་ལ་དངོས་གྲུབ་ཅི་འདོད་
བླང་བས་འགྲུབ་བོ། །སྤྲོས་མེད་རྒྱུན་གྱི་ཉམས་ལེན་ལ། རང་རྡོ་རྗེ་ཕག་མོ་གསལ་བའི་སྤྱི་བོར་བླ་མ། སྙིང་
གར་པདྨ་འདབ་བཞིར་དཔའ་བོ་སྡེ་ལྔ། ལྟེ་བར་པདྨ་འདབ་བཞིར་དཔའ་མོ་སྡེ་ལྔ་བསྒོམ་པར་གསུངས་སོ། །
སྐབས་སུ་ཞལ་ཟས་ཅི་འབྱོར་བཤམས་པའི་ཚོགས་མཆོད་གཏོར། འབྲུ་གསུམབདུད་རྩིར་བྱིན་གྱིས་བརླབ་
1 8 9

ཀུན་མཁྱེན་མི་ཕམ་རྒྱ་མཚོའི་གསུང༌།
ལ། སྔགས་ར་ཙ་ཧྲི་ཡི་རྗེས་སུ་ག་ཎ་པཱུ་ཛ་ཁ་ཧཱི་ཞེས་པས་ཕུལ། ཁ་ཟས་དང་འབྲུ་སྣ་དར་སྣ་རིན་ཆེན་སོགས་
ཅི་འབྱོར་བཤམས་ལ་འབྲུ་གསུམ་གྱིས་བདུད་རྩིར་བརླབ། ཐབ་ཏུ་འབར་བའི་མེ་དབུས་ལྷ་རྣམས་བསྒོམ་
ལ་ལག་གཡོན་འདོད་ཡོན་ལྷ་མོ་ལྔར་གྱུར་པས་མཆོད་པས་མཉེས་ཏེ་ལྷ་ཐམས་ཅད་ཀྱི་གར་མཛད་ཅིང་ཧཱུཾ་
སྒྲ་བསྒྲགས་པས་སྣང་སྲིད་ཐམས་ཅད་དམར་ལམ་ལམ་དུ་སོང་ནས་དངོས་གྲུབ་ཐམས་ཅད་བདག་ལ་འདུས་
པར་བསམ་ལ་སྔགས་བཟླ་ཤམ་དུ། མ་ཧཱ་སརྦ་པཱུ་ཛ་ཁ་ཧཱི། ཛྭ་ལ་རཾ་སིདྡྷི་ཧཱུཾ་ཧཱུཾ་ཞེས་བཟླ། སྣང་བ་དབང་སྡུད་ལ།
སྣང་བ་ཐམས་ཅད་ཝ་ཤཾ་ཀུ་རུ་ཧཱུཾ་ཛཿ ཞེས་སིདྡྷི་གོང་དུ་གདགས། དེས་མྱུར་དུ་འགྲུབ་པར་འགྱུར་རོ། །དེ་
ལྟར་ཞག་བདུན་བདུན་གསུམ་ཙམ་ཞིག་བསྒྲུབ་ན་ཞི་སོགས་ལས་གང་ཡང་ཆེད་དུ་མ་བསྒྲུབ་ཀྱང་སྔགས་
འདི་ཁོ་ནས་ངང་གིས་འགྲུབ་སྟེ། སྒྲུབ་པའི་ཞག་གི་ཁོང་དུ་སྐུ་གསུང་ཐུགས་ཀྱི་བྱིན་རླབས་ཞུགས་པས།
ལུས་ལ་བདེ་བ། ངག་ལ་ནུས་པ། སེམས་ལ་རྟོགས་པ་འབར་བ་གསུམ་འབྱུང་སྟེ། གང་ཞེ་ན། ལུས་ཀྱི་ནད་
གདོན་སོགས་བར་ཆད་ཞི་ནས་སྣང་བ་འགྱུར་མདངས་བཟང་ཞིང་ཡིད་འཕྲོག་ལ་བདེ་བ་འབར། ངག་སྨྲ་
བ་ལ་ཐོགས་པ་མེད་ཅིང་ཕ་རོལ་ཟིལ་གྱིས་གནོན་པ་དང་ངག་མནན་པ་སོགས་ཀྱི་སྐྱོན་ལས་གྲོལ་ནས་ངག་
གི་ནུས་པ་ཐོགས་མེད་དུ་འབར་བ་འབྱུང༌། སེམས་ལ་རྟེན་འབྲེལ་དང་མངོན་ཤེས་ཐོགས་མེད་དུ་འཆར་
ཞིང་བསམ་གཏན་ལ་གནས་པ་དང་སྙིང་རྗེ་སྐྱེ་ཞིང་སྟོང་ཉིད་ཟབ་མོའི་རྟོགས་པ་རང་ཤུགས་ཀྱིས་འཆར་རོ། །
གཞན་ཡང་ཡོན་ཏན་དང་ཕྲིན་ལས་ཀྱི་བྱིན་རླབས་ཞུགས་པས་ཉིན་མོ་ཕོ་དང་དཔའ་བོ་མཚན་མོ་མོ་དང་
དཔའ་མོ་རྟག་ཏུ་ཟས་ནོར་ལོངས་སྤྱོད་འདུ་བ་སྟེ་འདུ་བ་གསུམ་འབྱུང༌། ཡང་ཐོབ་པ་གསུམ་འབྱུང་སྟེ། རབ་
མཆོག་གི་དངོས་གྲུབ། འབྲིང་མི་སྣང་བ་དང་མཁའ་སྤྱོད་རྐང་འགྱོགས་སོགས་ཐུན་མོང་གི་དངོས་གྲུབ། ཐ་
མ་ལྷ་འདྲེ་མི་གསུམ། གླང་པོ་དང་། གཅན་ཟན་སོགས་དབང་དུ་འདུ་བྲན་དུ་ཁོལ་བའི་དངོས་གྲུབ་ཐོབ་པར་
འགྱུར་རོ། །དེ་ལྟར་དངོས་གྲུབ་ཀྱི་གཏེར་ཁ་བརྡོལ་ནས་ལས་སྦྱོར་གཞན་ལ་རག་མ་ལུས་པར་སྔགས་འདི་ཁོ་
ན་བཟླས་པས་ཡིད་བཞིན་ནོར་བུའི་རྒྱལ་པོ་རྙེད་པ་བཞིན་དུ་རང་གི་གང་ཇི་ལྟར་འདོད་པའི་ལས་ཐམས་ཅད་
འདུན་པ་ཙམ་གྱིས་བྱེད་པར་འགྱུར་རོ། །གལ་ཏེ་ལས་སྣ་ཚོགས་ཀྱི་ཆོ་ག་ལ་བསྟེན་པར་འདོད་ན་ཡང་། སྐུ་
གསུང་ཐུགས་ལས་ཐམས་ཅད་པའི་རྒྱུད་དང༌། ཉང་གཏེར་ཁྲོས་ནག མཁའ་འགྲོ་ཆེན་མོའི་གཞུང་ནས་
བསྟན་པའི་ལས་ཐམས་ཅད་འདི་ཡི་སྔགས་ལ་སྦྱར་ཏེ་སྒྲུབ་པས་ཆོག་གོ །འདི་ནི་ཟབ་ཅིང་བྱིན་རླབས་ཆེ་ལ་
མྱུར་བའི་མཐར་ཐུག་ཏུ་གུ་རུ་རིན་པོ་ཆེས་བསྔགས་པས་ན་དང་པོར་ཤིན་ཏུགསང་སྟེ་བླ་མ་མཉེས་པར་བྱས་ལ་
ཟབ་མོའི་གནད་ཀྱི་སྙིང་པོར་ཡིད་ཆེས་པར་བྱས་ཏེ་བརྩོན་འགྲུས་དྲག་པོས་མྱུར་བར་རང་གི་དོན་གྲུབ་པར་
19 0

གསར་རྙེད་ཐོར་བུ།
བྱ་ཡི་གཞན་ལ་སྤེལ་བར་མི་བྱ། དུས་སུ་དམ་ལྡནཉམས་ལེན་བྱ་ངེས་པར་རེ་ཟུང་བྱུང་ན་བཀའ་རྒྱས་
བཏབ་སྟེ་གསང་ལ་སྦྱིན་པར་བྱའོ། །འཇམ་དཔལ་དགྱེས་པའི་རྡོ་རྗེས་རབ་ཚེས་ཕག་ཟླ་༧་ཚེས་༡༠ལ་རྫ་རྒྱལ་
རྡོ་རྗེའི་རི་ཞོལ་དུ་ཡི་གེར་བཀོད་པ་ཤིན་ཏུ་བཀྲ་ཤིས་ལ་དངོས་གྲུབ་མཆོག་གི་ཆར་འབེབས་པར་གྱུར་ཅིག
མངྒ་ལཾ༔
མཁའ་འགྲོའི་ཚོགས་མཆོད་ནི། རང་ཉིད་རྟ་ཕག་ཡབ་ཡུམ་ཀྱི། །སྤྱི་བོར་པདྨ་ཐོད་ཕྲེང་
རྩལ། །ཕྱོགས་བཞིར་དཔའ་བོ་རིགས་བཞི་པོ། །མཁའ་འགྲོ་བཞི་དང་མཉམ་
པར་སྦྱོར། །ཕྱོགས་མཚམས་རྩ་གསུམ་ཆོས་སྲུང་བསྐོར། །བྱིན་རླབས་ཡེ་ཤེས་
བསྐྱེད་པར་བསམ། །མདུན་དུ་དེ་འདྲ་གསལ་བཏབ་ལ། མོས་གུས་གསོལ་བཏབ་དབང་བླང་བྱ།
ཨོཾ་ཨཱཿ ཧཱུྃ་བཛྲ་གུ་རུ་པདྨ་ཐོད་ཕྲེང་རྩལ། བཛྲ་ས་མ་ཡ་ཛཿ ཧྲི་མ་ཧ་རི་ནི་ས་ར
ཙ་ཧྲི་ཡ་ཙིཏྟ་ཧྲིང་ཧྲིང་ཛཿ སརྦ་སིདྡྷི་ཧཱུཾ། ཞེས་བཟླས་མཆོད་རྫས་ཅི་འབྱོར་བཤམས། བྱིན་
རླབས་ཚིག་བདུན་གསོལ་འདེབས་བྱ། དེ་ནས་སྤྱན་འདྲེན་པ། ཧཱུཾ འདི་ནས་ཉི་མ་ལྷོ་ནུབ་རྔ་
ཡབ་གླིང་། །དཔལ་རི་པདྨ་འོད་ཀྱི་ཕོ་བྲང་ནས། །སངས་རྒྱས་ཀུན་འདུས་འཆི་
མེད་པདྨ་འབྱུང་། །རིག་འཛིན་དཔའ་བོ་མཁའ་འགྲོའི་འཁོར་དང་བཅས། །
མོས་ལྡན་བདག་གི་གདུང་བས་སྤྱན་འདྲེན་ན། །སྐད་ཅིག་ཉིད་ལ་གནས་འདིར་
གཤེགས་སུ་གསོལ། །རང་བཞིན་རྣམ་དག་ཆོས་དབྱིངས་གཞལ་ཡས་ནས། །
རང་རིག་བདེ་ཆེན་དོན་གྱི་ཕག་མོ་མཆོག །ཡེ་ཤེས་ཌཱ་ཀི་རྒྱ་མཚོའི་ཚོགས་དང་
བཅས། །འདོད་ཡོན་ཚོགས་ལ་སྤྱན་འདྲེན་གཤེགས་སུ་གསོལ། །གནས་ཡུལ་
དུར་ཁྲོད་རྣམས་ན་བཞུགས་པ་ཡི། །རིགས་ཀྱི་དཔའ་བོ་ཌཱ་ཀི་སྤྲུལ་འཁོར་
བཅས། །རྣལ་འབྱོར་བདག་ལ་བརྩེ་བའི་ཐུགས་ཀྱིས་ནི། །ཚོགས་ཀྱི་འཁོར་
19 1

ཀུན་མཁྱེན་མི་ཕམ་རྒྱ་མཚོའི་གསུང༌།
ལོར་སྤྱན་འདྲེན་གཤེགས་སུ་གསོལ། །ཡིད་འོང་སྐུ་ཡི་གར་སྟབས་ལིངས་སེ་
ལིངས། །དགྱེས་བཞད་གསུང་གི་བརྡ་སྐད་སི་ལི་ལི། །བདེ་ཆེན་ཐུགས་ཀྱི་
དགོངས་པ་ཝ་ལ་ལ། །སྐལ་ལྡན་བུ་ལ་བྱིན་ཆེན་དབབ་ཏུ་གསོལ། །ཨོཾ་མ་ཧཱ་
གུ་རུ་ཧ་རི་ནི་ས་ར་ཙ་ཤྲཱི་ཡ་ཙིཏྟ་ཧྲིང་ཧྲིང་ཛ༔ ཨོྃ་ཨུ་པ་ཀརྨ་མ་མ་ལི། མ་ཧཱ་སུ་
ཁ་ནི་མ་མ་ལི། ཛོ་ཀི་ནི་ཀོ་ར་མ་མ་ལི། ཕེ་ཕོ་ཕེ། ཞེས་གུ་གུལ་དང་ཤ་ཆེན་སྦྱར་བའི་སྤྲོས་
བསྲེགས་ལ་སྔགས་དབྱངས་སྙན་པར་བསྒྲགས་ཅིང་མོས་གུས་ཀྱི་ཉམས་ཧུར་ཕྱུང་ལ་ཌ་དྲིལ་འཁྲོལ་བས་
མཁའའགྲོའི་ཚོགས་དངོས་སུ་ཕེབས་པ་སོགས་འབྱུང་ངོ༌། དེ་ནས་མཆོད་པ། ཧཱུཾ། གླུ་གར་རོལ་མོའི་
དབྱངས་དང་བཅས༔འདོད་ཡོན་ལྷ་མོས་ནམ་མཁའ་གང་༔ མེ་ཏོག་བདུག་སྤོས་
མར་མེ་སོགས༔ ཕྱི་ཡི་མཆོད་པ་བཞེས་སུ་གསོལ༔ སྨན་གཏོར་རཀྟ་ཛ་གད་
ཕུད༔ བདེ་ཆེན་ཡེ་ཤེས་རོལ་མོ་འཁྲོལ༔ ཐབས་ཆེན་གསང་བ་རྨད་ཀྱི་རྫས༔
ནང་གི་མཆོད་པ་བཞེས་སུ་གསོལ༔ སྙོམས་འཇུག་བདེ་བའི་རོལ་བ་དང་༔ རྡོ་
རྗེའི་གླུ་དང་གར་གྱིས་རོལ༔ ཀུན་ཏུ་བདེ་བའི་ཉམས་མྱོང་ལྡན༔ གསང་བའི་
མཆོད་པ་བཞེས་སུ་གསོལ༔ འཁོར་འདས་མ་ལུས་མཉམ་པ་ཉིད༔ རང་བྱུང་
ཡེ་ཤེས་འོད་གསལ་བ༔ མཆོག་ཏུ་དམིགས་བསམ་སྤྲོས་དང་བྲལ༔ དེ་ཉིད་
མཆོད་པ་བཞེས་སུ་གསོལ༔ ༀ་མ་ཧཱ་གུ་རུ་བྷ་ར་ཧི། ༀ་བུདྡྷ་ཌཱ་ཀི་ནི། བཛྲ་ཌཱ་
ཀི་ནི། རཏྣ༴ པདྨ་༴ ཀརྨ་༴ ཧ་རི་ནི་ས་ར་ཙ་ཧྲི་ཡ་མ་ཧཱ་པུ་ཙ་ས་མ་ཡེ་ཨོཾ་ཨཱཿ ཧཱུྃ་
ཁཱ་ཧི་ཁཱ་ཧིཿ ག་ཎ་ཙཀྲ་པཱུ་ཙ་ཧོ༔ དེ་ནས་བསྐང་བའི་རིམ་པ་ནི། ཧཱུཾ༔ རྔ་ཡབ་
དཔལ་རི་ཕོ་བྲང་ན༔ སྐྱེ་འཆི་འགྱུར་མེད་འགྲོ་བའི་མགོན༔ བདུད་དཔུང་ཟིལ་
1 9 2

གསར་རྙེད་ཐོར་བུ།
གནོན་ཧེ་རུ་ཀ༔ ཡི་དམ་རྒྱ་མཚོའི་ཁྱབ་བདག་རྗེ༔ མཁའ་འགྲོ་རྒྱ་མཚོའི་ཚོགས་
དཔོན་མཆོག༔ རིག་འཛིན་པདྨ་ཐོད་ཕྲེང་རྩལ༔ རྩ་གསུམ་སྲུང་མའི་འཁོར་
དང་བཅས༔ བྱང་ཆུབ་སྙིང་པོའི་བར་དུ་ནི༔ མོས་གུས་གདུང་ཤུགས་དྲག་པོ་
ཡིས༔ ཕྱི་ནང་གསང་བའི་ཚོགས་མཆོད་ཀྱིས༔ བསྐང་ངོ་མཆོད་དོ་ཐུགས་དམ་
བསྐང་༔ བདག་ལ་དབང་བསྐུར་བྱིན་གྱིས་རློབས༔ ཧཱུཾ༔ ཨོ་རྒྱན་རང་བྱུངདུར་
ཁྲོད་ནས༔རྩུབ་འགྱུར་ཚལ་གྱི་གཞལ་ཡས་ནས༔ ཐོད་མཁར་དགུ་བརྩེགས་
ཕོ་བྲང་དབུས༔ ཕག་མོ་ཆེན་མོ་དེ་ན་བཞུགས༔ སྐུ་ཡི་སྟངས་སྟབས་ཆ་ལུགས་
ལས༔ སྣ་ཚོགས་ལས་མཛད་མཁའ་འགྲོ་འབུམ༔ རིགས་ལྔའི་མཁའ་འགྲོའི་
ཚོགས་དང་བཅས༔ རྣམ་འགྱུར་ཆ་ལུགས་མ་ངེས་གཟུགས༔ སྐེ་རགས་དྲིལ་
བུ་གཡེར་ཁས་བརྒྱན༔ སྙན་པའི་སྒྲ་སྒྲོགས་སི་ལི་ལི༔ དབུ་རྒྱན་དར་གྱི་ཅོད་
པཎ་ཅན༔ རླུང་གིས་བསྐྱོད་དེ་པུ་རུ་རུ༔ རྐང་པ་རྡོ་རྗེའི་འགྲོས་སྟབས་ཀྱིས༔
མཁའ་ལ་ཐོགས་མེད་བུན་ནེ་བུན༔ ལག་པ་གསེར་གྱི་གདུ་བུ་འཁྲོལ། །སྣ་
ཚོགས་གར་བྱེད་ཁྱུགས་སེ་ཁྱུགས། །སྐལ་ལྡན་རྣམས་ལ་ཡེ་ཤེས་སྦོར། །
སྐལ་མེད་རྣམས་ནི་མོས་པར་བྱེད། །དམ་ཉམས་རྣམས་ལ་ཆད་པ་གཅོད། །
བཀའ་ཡི་གཏོར་མ་འདི་བཞེས་ལ། །འདོད་པའི་དངོས་གྲུབ་མྱུར་དུ་སྩོལ། །
ཧཱུཾ། གནས་མཆོག་ཉི་ཤུ་རྩ་བཞི་ན། །ཌཱ་ཀིའི་གཙོ་མོ་ཉི་ཤུ་བཞིར། །ཌཱ་ཀི་བྱེ་
བའི་འཁོར་བཅས། །རྒྱན་དང་གཞོན་པ་སྣ་ཚོགས་མདོག །མོས་པ་དུ་མའི་
སེམས་ཅན་ལ། །སྤྱོད་པ་སྣ་ཚོགས་ཐབས་ཀྱིས་གདུལ། །བཤམས་པའི་གཏོར་
1 3 3

ཀུན་མཁྱེན་མི་ཕམ་རྒྱ་མཚོའི་གསུང༌།
མ་འདི་བཞེས་ལ། །འདོད་པའི་དངོས་གྲུབ་མྱུར་དུ་སྩོལ། །
ཧཱུཾ། དུར་ཁྲོད་ཆེན་པོ་བརྒྱད་གནས་པའི། །འཇིག་རྟེན་ཌཱ་ཀི་མཐུ་བོ་ཆེ། །སྐུ་
ནི་འཇིགས་པའི་གཟུགས་ཀྱིས་ནི། །སྤྲུལ་པ་འགྱེད་ཅིང་མཁའ་ལ་རྒྱུ། །སྒྲུབ་
མཆོག་རྣམས་ལ་སྡོང་གྲོགས་མཛད། །དམ་ཉམས་རྣམས་ལ་ཆད་པ་གཅོད། །
གཞན་ཡང་རྣལ་འབྱོར་ཕོ་མོ་དང༌། །ཕྱོགས་སྐྱོང་ཞིང་སྐྱོང་ཀླུ་དང་ནི། །སྤྲིན་
གནས་མ་མོ་མཁའ་འགྲོའི་སྡེ། །མེ་ལྷ་ཤ་ཟ་རོ་ལངས་དང་། །བཀའ་དང་གཏེར་
གྱི་སྲུང་མའི་ཚོགས། །འཁོར་དང་བཅས་པ་ཐམས་ཅད་ཀྱི། །མཆོད་སྦྱིན་གཏོར་
མ་འདི་བཞེས་ལ། །བཅོལ་བའི་ཕྲིན་ལས་འགྲུབ་པར་མཛོད། །ཧཱུཾ། དཔའ་
བོ་མཁའ་འགྲོའི་ཚོགས་བཅས་ཀྱི། །བདག་གི་རྒྱུད་ནི་བྱིན་རློབས་ལ། །ཉམས་
དང་རྟོགས་པ་འབར་བ་དང༌། །སྔགས་ཀྱི་དངོས་གྲུབ་གྲུབ་པར་མཛོད། །
དེ་ནས་བཤགས་པ་ནི། ཧཱུཾ། བླ་མ་པདྨ་ཐོད་ཕྲེང་རྩལ། །རྩ་གསུམ་རྒྱལ་བའི་སྤྱན་
སྔ་རུ། །དམ་ཚིག་ཉམས་ཆགས་ཅི་མཆིས་པ། །མཐོལ་ལོ་བཤགས་སོ་ཚངས་
པར་སྩོལ། ། ཧཱྃ། ཨ་ནི་རྡོ་རྗེ་མཁའ་འགྲོ་མ། །མེ་ལོང་ཡེ་ཤེས་ངོ་བོ་ཉིད། །
ཞེ་སྡང་འཇོམས་པའི་རྗེ་བཙུན་མ། །ཁྲོས་མ་ནག་མོར་ཕྱག་འཚལ་ལོ། །ཐུགས
ཀྱི་དམ་ཚིག་ཉམས་པ་དང་། །ཞེ་སྡང་དབང་གི་ལས་བྱེད་པ། །མ་གཅིག་ཁྱེད་
ལ་མཐོལ་ལོ་བཤགས། །དག་ཅིང་ཚངས་པར་བསྩལ་དུ་གསོལ། །ཧ་ནི་སངས་
རྒྱས། འདིའི་འཕྲོ་མ་མི་འདུག མཆན།
1 9 4

གསར་རྙེད་ཐོར་བུ།
༄༅༅། །སྒྲོལ་མ་ཀུ་རུ་ཀུལླེའི་སྒྲུབ་ཐབས་ཡིད་བཞིན་དབང་གི་
འདོད་འཇོ་ཞེས་བྱ་བ་བཞུགས་སོ། །
༄༅། །ཨོཾ་སྭ་སྟི། རྒྱལ་ཀུན་ཐུགས་རྗེའི་རང་གཟུགས་ཡིད་འོང་སྐུ། །མགོན་པོ་པདྨ་བཞད་པའི་ཞལ་མངའ་
བ༑ ༑མཆོག་གསུམ་འབྱུང་གནས་འཇིག་རྟེན་དབང་ཕྱུག་ཞེས། །ཕན་བདེའི་གཏེར་ཆེན་དེ་ལ་གུས་བཏུད་
ནས། །བུམ་བཟང་དཔག་བསམ་ནོར་བུས་འགྲན་མེད་པ། །འདོད་དགུའི་མཆོག་སྩོལ་རིག་སྔགས་སྒྲུབ་པའི་
ཐབས། །སྒྲོལ་མ་ཀུ་རུ་ཀུལླེའི་རྟོག་པ་ལས། །ཕྱུངས་ཏེ་བརྩེ་བའི་སེམས་ཀྱིས་འདིར་གསལ་བྱ། །རྒྱལ་བའི་
དབང་པོས་ལེགས་བསྟན་འཇམ་དཔལ་སོགས། །རྒྱལ་སྲས་རྒྱ་མཚོས་ཡི་རངས་ཕྱག་བྱས་ཤིང་། །འཇིག་
རྟེན་གསུམ་ན་རིན་ཆེན་མཆོག་གྱུར་གང་། །སླར་ཡང་ས་འོག་ས་སྟེང་ས་བླ་ཡི། །ལྷ་ཀླུ་གནོད་སྦྱིན་དྲི་ཟ་ལ་
སོགས་པའི། །བུ་མོ་གང་དག་ལང་ཚོའི་རྒྱང་ལྡན་མ། །ཟུར་མིག་དང་བཅས་རོལ་བས་འགྱིང་བག་ཅན། །
འདོད་པས་མྱོས་པ་རྣམས་ཀྱང་ཚིམ་བྱའི་ཕྱིར། །སྙིང་རྗེའི་ཤུགས་ལྡན་འཇིག་རྟེན་མགོན་པོ་ཡིས། །ཁམས་
གསུམ་དབང་དུ་བྱེད་པའི་རིག་པ་གསུངས། །སྔགས་ཀྱི་རྒྱལ་པོ་བུད་མེད་ཀུན་ཐོས་པས། །མཐར་ཐུག་སངས་
རྒྱས་བདེ་བ་དུ་མ་འབྱུང་། །རྒྱལ་ཀུན་སོར་རྟོག་ཡེ་ཤེས་ཀྱི། །རང་མདངས་བདེ་ཆེན་ལྷ་མོ་འདི། །བསྒོམ་པ་
ཙམ་གྱིས་འཇིག་རྟེན་གསུམ། །དབང་དུ་བྱེད་པར་ཡང་དག་གསུངས། །རིག་པ་ལན་གཅིག་སྒྲུབ་པ་ཡིས། །
འཕྲལ་དུ་ཡིད་ཆེས་བྱེད་པ་ཡིན། །དེ་བས་འབད་པ་ཐམས་ཅད་ཀྱིས། །རིག་སྔགས་རྒྱལ་པོ་བསྒྲུབ་པར་བྱ། །
ཐོག་མར་གཞོན་ནུ་དམར་སེར་མོས་བཀལ་བའི་སྐུད་པ་ལས་ཐག་མཁན་གྱིས་ཟན་དང་འོ་མའི་
ཟོས་ནས་བཏགས་པའི་རས་སམ་ཇི་ལྟར་རྙེད་པའི་རས་ལ། མིག་དང་རྐང་ལག་དམར་བ་སོགས་ཀྱི་རི་མོ་
མཁན་གྱིས་བྱམས་པའི་སེམས་བསྐྱེད་ལ་ཐོ་རངས་ཁྲུས་བྱས་ནས་གོས་ལན་གསུམ་བརྗེ་ཞིང༌། དྲི་དང་གོས་
དམར་པོ་འཆང་བས་མངར་གསུམ་སོགས་བཟའ་ཞིང་ཉ་དང་ཤ་ཆང་སོགས་སྤངས་ཏེ། སྒྲ་གཅན་འཛིན་གྱི་
སྟེང་དུ་འདོད་པའི་དབང་ཕྱུག་ཆུང་མ་དང་བཅས་པའི་གདན་ལ་ཟླ་བ་དང་པདྨ་དམར་པོའི་གདན་གྱི་དབུས་
སུ་ཀུ་རུ་ཀུལླེའི་རིའི་ཕུག་ན་བཞུགས་པའི་བཅོམ་ལྡན་འདས་མ་ནི། ཞལ་སྒྲ་གཅན་ནག་པོ་མདའ་གཞུ་འཛིན་
པ་ཁ་སྦུབ་ཏུ་བསྐྱེལ་བའོ། གཅིག་ཕྱག་བཞི་གུར་གུམ་མདོག །བཅུ་དྲུག་ལོ་ལོན་སྒེག་བཅས་ཉམས། །བུད་
195

ཀུན་མཁྱེན་མི་ཕམ་རྒྱ་མཚོའི་གསུང་།
མེད་སྒྱུ་མས་རྒྱགས་པ་ཡི། །ཤིན་ཏུ་ཡིད་འཕྲོག་བྲི་བར་བྱ། །དེ་ཡང་སྒྲུབ་ཐབས་ནས་འབྱུང་བ་ལྟར་ཕྱག་
མཚན་རྒྱན་ཆ་ཐམས་ཅད་རྫོགས་པ་འོད་དཔག་མེད་ཀྱི་ཅོད་པཎ་དང་ལྡན་པར་བྱས་ལ། དཔྱིད་ཟླ་དང་པོའི་
མྱ་ངན་མེད་པའི་ཚེས་བརྒྱད་ཀྱི་ཐུན་ཕྱེད་དང་གཉིས་པར་སྤྱན་འབྱེད་པར་བྱ་ཞིང་རབ་ཏུ་གནས་པར་བྱས་
ལ། དེའི་མདུན་དུ་ཅི་འབྱོར་པའི་མཆོད་པ་སྣ་ཚོགས་བྱས་ནས་ཡར་ངོའི་ཚེས་བརྒྱད་ནས་ཟླ་བ་ཉའི་བར་
སྙིང་པོ་ཡི་གེ་དགུ་པ་ཉིད་བཟླ་བར་བྱའོ། །དེ་ཡང་ལྷའི་རྣལ་འབྱོར་དང་བཅས་ཏེ་འབུམ་ཕྲག་གཅིག་གིས་
བསྙེན་པར་བྱས་པར་འགྱུར་རོ། །སླར་ཡང་སྟོན་ཐ་ཆུང་ངམ། དཔྱིད་འབྲིང་པོའམ། དབྱར་འབྲིང་པོའི་སངས་
རྒྱས་མཆོད་པའི་དུས་ཆེན་ལ་ཐོ་རངས་ཁྲུས་བྱས་གསོ་སྦྱོང་བཟུང་མཆོད་པ་བྱས་ཤིང་། དགེ་འདུན་དང་གསང་
སྔགས་པ་ལ་མཆོད་སྟོན་བུས་ནས་གཞོན་ནུ་མའི་སྟོན་མོ་ཡང་བྱའོ། །ཇི་འདོད་པའི་དངོས་གྲུབ་ཀྱི་དོན་དུ་
གསོལ་བ་བཏབ་ཏེ་སླར་རང་གནས་སུ་བཀྱེ་བར་བྱས་ལ། རས་བྲིས་བཀྲམ་པའི་མདུན་དུ་ཉེ་བར་འདུག་
ཤིང་འཆད་འགྱུར་གྱི་ལྷའི་རྣལ་འབྱོར་དང་ལྡན་པས། ཡི་གེའི་གྲངས་ཀྱི་འབུམ་བཟླས་པས་བསྒྲུབ་པར་བྱའོ། །
ཆ་གཅིག་གིས་ནི་ཤེས་རབ་འཕེལ། །ཆ་གཉིས་ཀྱིས་ནི་དབང་དུ་བྱེད། །གང་ཞིག་ཆ་ནི་གསུམ་པ་ཡིས། །
མིས་ནི་དུག་ཀྱང་འགུག་པར་བྱེད། །མྱོས་ཤིང་འགྱེང་བའི་བུད་མེད་རྣམས་དང་ནི། །འཇིག་རྟེན་ཐམས་ཅད་
ཀྱིས་ནི་མཆོད་པར་འགྱུར། །སྦྱོར་བ་གོམས་པས་ལྷ་མོ་མཛེས་རྣམས་ལ། །སྔགས་འཛིན་དེས་ནི་ཇི་ལྟར་འདོད་
པར་སྤྱོད། །དེ་ཡི་མིང་གིས་མཚུངས་མེད་དུག་ཀྱང་འཕྲོག །ཀླུ་རྣམས་དབང་བྱེད་ངག་གི་དབང་ཕྱུག་འགྱུར། །
ལྷ་དང་མི་ཡི་རྒྱལ་སྲིད་ལེགས་པར་བྱེད།།འདོད་ལྷ་ཚོགས་བདག་སྲེད་མེད་བུ་ལ་སོགས། །ལྷར་བཅས་འཇིག་
རྟེན་ཀུན་ལས་རྣམ་པར་རྒྱལ། །སྣ་ཚོགས་གཏེར་དང་གོས་སོགས་གང་བསམས་པ། །ཡིད་ཀྱིས་ཇི་ལྟར་འདོད་
བཞིན་རྗེས་སུ་འཇོ། །སྔགས་མཐུས་ས་གསུམ་འབྱོར་བའི་དགའ་སྟོན་མྱོང་། །རྒྱལ་ལས་རྒྱལ་སྲིད་ཤིང་ལས་
འབྲས་བུ་དང་། །ཀླུ་དང་རྒྱ་མཚོ་རྣམས་ལས་ཆུ་ཡང་འགུག །གཅན་གཟན་རི་དྭགས་སྦྲུལ་མཆོག་བཅས་པ་
དང་། །ཆུ་སྲིན་ལ་སོགས་གདུག་པ་བཀུག་ནས་སུ། །དུལ་བའི་རྟ་བཞིན་འདོད་རྒུར་ཞོན་བྱེད་ན། །མི་ཡི་སྐྱེ་
བོ་སྨོས་ཀྱང་ཅི་ཞིག་དགོས། །སྙིང་རྗེས་ལྟ་བས་འཇིག་རྟེན་སྡུག་བསྔལ་བར། །ཡིད་བཞིན་ནོར་ལྟར་ནོར་གྱི་
ཆར་རྒྱུན་འབེབས། །སྒྲོན་མེར་བྱེད་ཅིང་བདུད་བཅོམ་འདོད་པ་སྟེར། །ཕོངས་རྣམས་ཁྱིམ་དང་གོས་སྟན་
གྲུ་གཟིངས་སོགས། །སྣ་ཚོགས་དངོས་པོ་ཇི་ལྟར་འདོད་པ་བཞིན། །སྤྲུལ་པའི་གཟུགས་ཀྱིས་སྒྲོལ་མས་
ཚིམ་པར་མཛད། །སྒྲོལ་མ་དེ་བསྒོམ་རྣལ་འབྱོར་པ། །དང་པོ་སྡུག་བསྔལ་ལྷན་ཅིག་འགྱུར། །དེ་སྤངས་ནས་
ནི་ཅུང་ཞིག་ན། །མིས་ནི་སྟོན་མོ་རྙེད་པར་འགྱུར། །གཉིས་པར་གོས་ནི་རྙེད་པར་འགྱུར། །དེ་བཞིན་བཙུན་
མོ་དང་ཡང་འཕྲད། །དེ་ནས་སོ་རྩི་ལོངས་སྤྱོད་འབྱུང༌། །མ་བླངས་པར་ཡང་ཅི་འདོད་སྤྱོད། །གལ་ཏེ་ཚངས་
196

གསར་རྙེད་ཐོར་བུ།
སྤྱོད་ཡིན་ན་ཡང༌། །ལྷ་མཆོག་བསྐྱེད་པའི་བུ་མོ་སྤྱོད། །སེམས་ཅན་གསོད་ལ་དགའ་བ་ཡིས། །བསྟན་པ་
འདི་ལ་འགྲུབ་མི་འགྱུར།།དགེ་བ་བཅུ་ལ་དགའ་འགྱུར་ཞིང༌། །ཐེག་པ་ཆེ་ལ་སེམས་གཅིག་པས། །རྡོ་རྗེ་ཆོས་
ཀྱི་བཀའ་བཞིན་དུ། །དངོས་གྲུབ་མཆོག་ནི་དེས་སྤྱོད་འགྱུར། །སེམས་ཀྱིས་འཆིངས་ཤིང་སེམས་ཀྱིས་གྲོལ། །
ཐམས་ཅད་སེམས་ཙམ་རང་སྣང་བ། །དེ་ཕྱིར་སེམས་ཀྱི་མེ་ལོང་ཕྱི། །གློ་བུར་སྐྱོན་ཟད་དངོས་གྲུབ་འགྱུར། །
རང་གི་སྙིང་གར་སེམས་ཀྱི་ངོ་བོ་ནི། །ཨ་ལས་བྱུང་བ་དྲི་མེད་ཟླ་བའི་དབུས། །
ཧྲཱིཿཡིག་མར་མེ་ལྟ་བུར་འབར་བའི་འོད། །སྣ་ཚོགས་མཁའ་དབྱིངས་ཁྱབ་པས་
འགྲོ་བ་ཀུན། །དྲི་མ་མེད་བྱས་ཀུ་རུ་ཀུལླེའི་རིར། །ཞུགས་པ་དེ་ཡིས་སྒྲོལ་མ་
བསྐུལ་བྱས་ཏེ། །སྐྱབས་འོས་རྒྱ་མཚོའི་ཚོགས་བཅས་མདུན་དུ་བཀུག །ས་
བོན་ལས་བྱུང་མཆོད་པ་ཆེན་པོའི་སྤྲིན། །མེ་ཏོག་བདུག་སྤོས་མར་མེ་དྲི་ཆབ་
དང་། །ལྷ་བཤོས་ཕྱག་རྒྱ་ཕྲེང་བ་གླུ་གར་སོགས། །ཕྱོགས་བཅུ་ཀུན་ནས་སྤྲིན་
བཞིན་གཏིབས་པ་ཡིས། །མཁའ་དབྱིངས་རབ་ཏུ་གང་བས་མཆོད་པར་གྱུར། །
ན་མོ་ཨཱརྱ་ཏཱ་རེ་ཀུ་རུ་ཀུལླེ་མཎྜ་ལེ་བྷྱ ན་མོ་ཀུ་རུ་ཀུལླེ་ས་པ་རི་ཝཱ་ར་པུཥྤ་
པེ་ཨཱ་ལོ་ཀེ་གནྡེ་ནཻ་ཝི་ཏྱེ་ཤབྟ་སརྦ་པུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿ ཧཱུྃ།
ཞེས་དང་། དཀོན་མཆོག་གསུམ་ལ་བདག་སྐྱབས་མཆི་སོགས་ཚིགས་བཅད་གསུམ་པ་ལན་
གསུམ་བརྗོད་ལ་ཚད་མེད་བཞི་བསྒོམ་པར་བྱའོ། །དེ་ནས་ཆོས་ཐམས་ཅད་སྟོང་པ་ཉིད་ལ་བློ་བཞག་སྟེ། ཨོཾ་
ཤཱ་ནྱ་ཏ་སོགས་བརྗོད་ནས། ཆོས་ཀུན་རྣམ་དག་སྤྲོས་དང་བྲལ་བ་ལས། །ཀུན་ཁྱབ་
སྙིང་རྗེའི་རོལ་པ་མ་འགགས་པས། །སེམས་ཉིད་འོད་གསལ་རྣམ་པ་ཐམས་
ཅད་པ། །ས་བོན་ཧྲཱིཿ ཡི་རྣམ་པས་མཁའ་ལ་ཤར། །དེ་ཡང་ཨུཏྤལ་དམར་པོའི་
རྣམ་པར་གྱུར། །དེ་ཡི་དཀྱིལ་དུ་ཨ་ལས་ཟླ་བའི་གཟུགས། །དེ་སྟེང་ས་བོན་
197

ཀུན་མཁྱེན་མི་ཕམ་རྒྱ་མཚོའི་གསུང༌།
ཡི་གེས་མཚན་པ་ལས། །འོད་འཕྲོས་མ་ལུས་འཇིག་རྟེན་རྣམ་སྦྱངས་ཤིང༌། །
མཁའ་དབྱིངས་ཀུན་བཀང་སྲས་བཅས་རྒྱལ་བའི་ཚོགས། །ཨུཏྤལ་དེར་ཞུགས་
ཡོངས་སུ་གྱུར་པ་ལས། །བདག་ཉིད་བཅོམ་ལྡན་ཀུ་རུ་ཀུལླེ་ནི། །རབ་དམར་
མདངས་ལྡན་ཞལ་གཅིག་ཕྱག་བཞི་མ། །བཅུ་དྲུག་ལང་ཚོས་སྒེག་ཅིང་ཆགས
པའི་ཚུལ། །ས་གསུམ་བརྟན་པ་དབང་མེད་འཕྲོག་པའི་སྐུ། །གཡས་ཀྱི་དང་
པོས་མི་འཇིགས་ཕྱག་རྒྱ་མཛད། །གཡས་ཀྱི་གཉིས་པས་ཨུཏྤལ་དམར་པོ་ཡི། །
མདེའུར་ལྡན་པའི་མདའ་མཆོག་བསྣམས་ནས་སུ། །གཡོན་གྱི་དང་པོས་རིན་
ཆེན་གཞུར་སྦྱར་ཏེ། །སྙན་གྱི་རྩེ་མོར་འགེངས་པའི་ཚུལ་གྱིས་འཛིན། །གཡོན་
གྱི་འོག་མས་ཨུཏྤལ་དམར་པོ་བསྣམས། །དབང་མདོག་ལྷ་རྫས་དར་གྱི་སྟོད་
གཡོགས་དང་། །རིན་པོ་ཆེ་ཡི་ཅོད་པཎ་སྙན་ཆ་སོགས། །དར་དར་གྱི་
སྨད་གཡོག་དར་དཔྱང་སོགས་དམར་པོ་འབའ་ཞིག་བྱ་དང་རིན་ཆེན་རྒྱན་གྱིས་རྣམ་པར་
མཛེས། །སྒྲ་གཅན་འདོད་ལྷ་ཆུང་མར་བཅས་པ་ཡི། །སྟེང་དུ་ཟླ་བའི་
གདན་ལ་པདྨའི་དབུས། །ཞབས་གཉིས་རྡོ་རྗེའི་སྐྱིལ་མོ་ཀྲུང་གིས་བཞུགས།།
འོད་ཟེར་དམར་པོའི་ཕྲེང་བ་འཁྲུགས་པ་ཡིས། །ཕྱོགས་ཀྱི་འཁོར་ལོ་ཀུན་ནས་
མཛེས་པའོ། །དེ་ཡི་དཔྲལ་བར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་
ཀར་ཧཱྃ་སྔོན་པོས་མཚན་པ་ལས་འོད་ཟེར་འཕྲོས། དེ་བཞིན་གཤེགས་པ་ཐམས་
ཅད་ཀྱི་ངོ་བོ་རང་འདྲའི་ཡེ་ཤེས་པ་མདུན་གྱི་ནམ་མཁར་ཨོཾ་བཛྲ་ས་མཱ་ཛཿ རྡོ་
རྗེ་བསྡུ་བའི་ཕྱག་རྒྱ་བཅས་སྤྱན་དྲངས། ༀ་ཤྲཱི་ཀུ་རུ་ཀུལླེ་ཨཉྙཾ་པཏྱཾ་པུཥྤ་སོགས་སྔ་
1 9 8

གསར་རྙེད་ཐོར་བུ།
ལྟར་མཆོད་ལ། དམ་ཚིག་གི་ཕྱག་རྒྱས་རང་གི་ཁ་ནས་གཞུག་སྟེརང་ལ་ཐིམ་པར་བསམས་ལ། ཛཿ ཧཱུྃ
བཾ་ཧོ། ཞེས་བརྗོད་པར་བྱའོ། །དེ་ལ་དམ་ཚིག་གི་ཕྱག་རྒྱ་ནི་འདི་ཡིན་ཏེ། ལག་པ་ཐལ་མོ་སྦྱར་བྱས་
ནས། །མཐེའུ་ཆུང་གཉིས་ནི་བསྒོམ་པར་བྱ། །གུང་མོ་གཉིས་ནི་རྩེ་མོ་སྦྱར། །རྩེ་མོའི་ནང་དུ་མིང་མེད་
བཅུག །མཛུབ་མོ་གཉིས་ནི་དབུ་མར་སྦྱར། །མཐེ་བོང་གཉིས་ནི་འོག་ཏུ་བཀུག དམ་ཚིག་མཆོག་གི་ཕྱག་རྒྱ་
འདི། །དྲག་ཏུ་བཅང་བར་བྱའོ། །དེ་ལྟར་ལག་པ་ཐལ་མོ་སྦྱར་ལ། སྲིན་ལག་དངམཐེ་བོང་ནང་དུ་བཀུག་
སྟེ་ཕན་ཚུན་རྩེ་མོ་སྦྱར། གུང་མོ་གཉིས་རྩེ་སྦྱར་ཏེ་བརྐྱང་བའི་ཕྱི་ནས་མཛུབ་མོ་གཉིས་སྦྱར། མཐེའུ་ཆུང་
གཉིསསྦྱར་ཏེ་བརྐྱང་བ་ཅུང་ཟད་འགུག་པོའི་ཚུལ་དུ་བྱས་པ་ཨུཏྤལ་ཁ་ཕྱེ་པ་དང་ལྡན་པ་ཞེས་པའི་ཕྱག་བྱའོ། །
སླར་ཡང་ཐུགས་ཀའི་འོད་ཟེརགྱིས་དེ་བཞིན་གཤེགས་པ་ཐམས་ཅད་དབང་
གི་ལྷ་རིགས་ལྔ་འཁོར་དང་བཅས་པའི་རྣམ་པར་ཨོཾ་བཛྲ་ས་མཱ་ཛཿ༔ བྱང་ཆུབ་
རྡོ་རྗེ་སངས་རྒྱས་ལ། །ཇི་ལྟར་མཆོད་ཆེན་གསོལ་མཛད་པ། །བདག་ཀྱང་
བསྐྱབ་པའི་དོན་གྱི་ཕྱིར། །ནམ་མཁའི་རྡོ་རྗེ་དེང་བདག་སྩོལ། །ཞེས་གསོལ་བ་
བཏབ་པས་དེ་བཞིན་གཤེགས་པ་རྣམས་ཀྱིས་བཀྲ་ཤིས་པའི་མེ་ཏོག་གི་ཆར་འབེབས་པ་དང་བཅས་ཏེ། རྡོ་
རྗེ་ཆེན་པོ་དབང་བསྐུར་བ། ཁམས་གསུམ་པོ་ཡི་ཕྱག་བྱས་ཉིད། །གསང་བ་
གསུམ་གྱི་གནས་ལས་བྱུང་། །སངས་རྒྱས་ཀུན་གྱིས་སྦྱིན་པར་བྱ། །ཞེས་གསུངས་
ཤིང་སྤྱན་མ་ལ་སོགས་པ་རྣམས་ཀྱིས་རིན་པོ་ཆེའི་བུམ་པ་ཡེ་ཤེས་ཀྱི་བདུད་རྩིའི་གང་བས། སྤྱི་བོ་ནས་དབང་
བསྐུར་སྐུ་གང་དྲི་མ་དག མཚན་གྱི་གྲགས་པ་དང་འོད་ཟེར་དམར་པོས་མུ་མེད་པའི་ཞིང་ཁམས་ཐམས་ཅད་
དུ་ཁྱབ་ཅིང་དབང་བཅུ་དང་སྟོབས་བཅུ་ལ་སོགས་པ་འབྲས་བུའི་ཡོན་ཏན་མ་ལུས་པ་མངོན་དུ་གྱུར་པའི་
དབང་རྟགས་སུ་རིགས་ཀྱི་བདག་པོ་འོད་དཔག་ཏུ་མེད་པས་དབུ་བརྒྱན་པར་གྱུར། སྒྲོལ་མ་ཞེས་པའི། མཆན།
དེ་ལྟ་བུའི་ལྷ་སྐུའི་གསལ་སྣང་ལ་སེམས་བཟུང་ཞིང་། བཟླས་པ་བྱ་བ་ནི། རང་གི་ཐུགས་ཀར་པདྨ་
དམར་པོ་དང་ཟླ་བའི་དཀྱིལ་འཁོར་ལ་ཧྲཱིཿ ཡིག་དམར་པོའི་མཐར་སྔགས་ཀྱི་
199

ཀུན་མཁྱེན་མི་ཕམ་རྒྱ་མཚོའི་གསུང༌།
ཕྲེང་བ་མར་མེ་ལྟ་བུས་བསྐོར་བ་ལ་ཡིད་གཏད་དེ། སྔགས་མི་གསལ་བ་དང་། ཕྱི་མོ་ཉམས་པ་
མིན་པ་དང་། མི་བུལ་མི་མགྱོགས་པར། ཡང་དག་མིན་པའི་རྟོག་པ་ཐམས་ཅད་སྤངས་ལ་རྩེ་གཅིག་ཏུ། ཨོཾ་
ཀུ་རུ་ཀུལླེ་ཧྲཱིཿ ཧཱུཾ་་ཧཱ། ཞེས་རིག་སྔགས་ཀྱི་རྒྱལ་པོ་ལེགས་པར་བཟླ་བར་བྱའོ། །བགྲང་ཕྲེང་དག་
གི་ཁྱད་པར་ཡང་། །བྱི་རུ་ཡིས་ནི་དབང་དུ་བྱེད། །སུས་དཀར་ཀོས་ནི་དུག་ཞི་ཞིང་། །ཤེལ་གྱིས་ཤེས་རབ་
འཕེལ་བར་བྱེད། །དེ་བས་ན་བྱེ་རུའམ་ཙནྡན་དམར་པོའམ་བོ་དེ་རྩི་ལ་སོགས་པའི་བགྲང་ཕྲེང་ལ་གྲངས་བཟུང་
སྟེ་བཟླ། འཕྲོ་འདུའི་དམིགས་པ་ཡང་མན་ངག་བཞིན་དུ་བྱ་སྟེ། ས་བོན་སྔགས་ཕྲེང་དང་བཅས་པ་ལས་
བདེ་བ་ཆེན་པོའི་ཡེ་ཤེས་ཀྱི་རང་བཞིན་འོད་ཟེར་དམར་པོ་མཁའ་ཁྱབ་ཏུ་འཕྲོས།
འཕགས་པའི་ཚོགས་ཐམས་ཅད་མཆོད་པས་མཉེས་པར་བྱས། སེམས་ཅན་
ཐམས་ཅད་ཀྱི་སྒྲིབ་པ་སྦྱངས། སྣང་བ་ཐམས་ཅད་རྗེ་བཙུན་མའི་རང་བཞིན་
དུ་གྱུར། འོད་སླར་འདུས་པས་སྣང་སྲིད་ཐམས་ཅད་བདེ་བ་ཆེན་པོའི་བདུད
རྩི་འོད་ཟེར་དམར་པོའི་རྣམ་པས་རང་ལ་ཐིམ་པས་དངོས་གྲུབ་མ་ལུས་པ་ཐོབ་
པར་དམིགས་ལ་བཟླའོ། །གཞན་ཡང་འོད་ཟེར་དམར་པོས་ཕྱོགས་ཐམས་ཅད་
དུ་ཁྱབ་པའི་ཀློང་ན་དེ་བཞིན་གཤེགས་པ་ཐམས་ཅད་ཀྱིས་དབང་བསྐུར། བྱང་
ཆུབ་སེམས་དཔའ་ཐམས་ཅད་ཀྱིས་བསྟོད་ཅིང་བསྔགས། རིགས་ཀྱི་ཕོ་ཉའི་
འདུ་འཕྲོ་འབར་བས་ལས་སྒྲུབ། འཇིག་རྟེན་སྐྱོང་བའི་ཚོགས་ཀྱིས་མཆོད་ཅིང་
བཀའ་བཞིན་བྱེད། ས་གསུམ་གྱི་སྐྱེས་པ་དང་བུད་མེད་ཀྱི་ཚོགས་རྣམས་འོད་
ཟེར་ལྕགས་ཀྱུས་བཀུག་སྟེ་ཇི་ལྟར་འདོད་པ་བཞིན་དབང་དུ་གྱུར་ཞིང་འདུད་
པར་བསམ་མོ། །དེ་ལྟར་ཟླ་བ་དྲུག་གི་བར་རིག་སྔགས་རྒྱལ་པོ་འབད་པས་བཟླ། ཁར་བའམ་ནི་ཁུར་
བ་ཡི། །གཏོར་མ་དུས་གསུམ་སྔགས་གྱིས་དབུལ། །མེ་ཏོག་དམར་པོའི་མཎྜལ་ཕུལ། །རྨི་ལམ་མཚན་མ་
200

གསར་རྙེད་ཐོར་བུ།
མཐོང་བར་འགྱུར། །རལ་གྲི་ལ་སོགས་ཐུན་མོང་གི །གྲུབ་པའི་མཚན་མ་མཐོང་གྱུར་ན། །དེ་དང་དེ་ལྟར་
སྒྲོལ་མས་སྩོལ། །ཟླ་དྲུག་ཐ་མའི་ཟླ་གཅིག་གི །མཚན་གཅིག་རིལ་པོ་ཉིད་དག་ཏུ། །ཨུཏྤལ་ཕྱག་རྒྱ་བཅངས་
ནས་ནི། །བཟླས་ན་ཕྱག་རྒྱ་ཡུད་ཀྱིས་འབར། །དེ་མཐུས་ཚངས་དབང་དྲག་པོ་སོགས། །བཀུག་ནས་དབང་
དུ་འགྱུར་བར་བྱེད། །དེ་ནས་སྐྱེ་རྒ་ན་འཆི་ཡི། །འཁོར་བའི་འཆིང་བ་ལས་གྲོལ་ཞིང་། །ཆུ་ཡིས་པདྨ་བཞིན་
དུ་གནས། །ཕྱོགས་བཅུའི་སངས་རྒྱས་རྣམས་མཐོང་ནས། །མྱུར་དུ་ཐམས་ཅད་མཁྱེན་པར་འགྱུར། །གྲུབ་
པའི་དངུལ་ཆུས་རེག་གྱུར་ནས། །ཟངས་མ་གསེར་དུ་འགྱུར་པ་བཞིན། །གྲུབ་པའི་གསང་སྔགས་ཀྱིས་རེག་
ན༑ ༑སྔགས་པ་སངས་རྒྱས་སྐུར་ཡང་འགྱུར། །ཁམས་གསུམ་དབང་བྱེད་སངས་རྒྱས་རིགས། །སྤྲུལ་སྐུས་
མཛད་པ་སྣ་ཚོགས་སྟོན། །ལོངས་སྐུར་མངོན་བྱས་ཆོས་སྐུར་གནས། །ཆོས་དབྱིངས་སྐྱེ་འགག་མེད་པ་ལས། །
སྐྱེ་བའི་ཆོ་འཕྲུལ་སྟོན་པར་སྣང་། །བདེ་ཆེན་ཉིད་ལས་མ་གཡོས་ཀྱང་། །སངས་རྒྱས་སྒྱུ་མའི་རོལ་མོ་ནི། །
ཕྱོགས་དང་དུས་ཀུན་ཏུ་སྣང་བའོ། །རྟེན་ཅིང་འབྲེལ་བར་འབྱུང་བས་ནི། །དངོས་པོ་རྣམས་ནི་འབྱུང་བ་ལྟར། །
སྔགས་དང་ཕྱག་རྒྱ་སོགས་བརྟེན་ནས། །དངོས་གྲུབ་རྣམས་ནི་འབྱུང་བར་འདོད། །ཀུན་རྫོབ་བདེན་པ་མི་
སླུ་ཡང་། །བརྟག་ན་རྣམ་པར་དབེན་པའོ། །ཕྱག་རྒྱ་སྔགས་དང་ཏིང་འཛིན་གྱིས། །ལུས་ངག་ཡིད་ཀྱི་སྐྱོན་
སྦྱོང་བྱེད། །ལུས་ཀྱི་སྐྱོན་ཟད་དབང་དུ་བྱེད། །ངག་གི་སྐྱོན་ཟད་དུག་རྣམས་སེལ། །སེམས་ཀྱི་སྐྱོན་ཟད་ཤེས་
རབ་འཕེལ། །སྒྲོལ་མའི་སྙིང་པོ་ཁམས་གསུམ་ལས། །རྒྱལ་བ་འདིས་ནི་སྒོ་གསུམ་སྒྲིབ་དག་ནས། །རྒྱལ་
བའི་སྐུ་གསུང་ཐུགས་ཀྱིས་བྱིན་རློབས་བྱེད། །ལུས་སེམས་མི་གཡོ་དགེ་ཞིང་རྙོགས་མེད་ཚེ། །ཇི་ལྟར་དྭངས་
པའི་ཆུ་ལ་ཟླ་གཟུགས་བཞིན། །རྒྱལ་བའི་བྱིན་རླབས་རང་གི་རྒྱུད་ལ་འཇུག །ས་གསུམ་དབང་ཕྱུག་ཉིན་དང་
མཚན་མོར་ཡང༌། །སངས་རྒྱས་རྣམས་མཐོང་འགྲོ་ལ་ཕན་པར་འདོད། །མཁས་པ་དེ་ནི་གོ་འཕང་ཇེ་མཐོར་
འཛེགས། །དེ་བས་ཐོག་མར་བྱིན་རླབས་དང་། །མན་ངག་ལེགས་པར་ནོས་བྱས་ནས། །རྟག་ཏུ་དམ་ཚིག་
ལ་གནས་པས། །སྒྲུབ་པ་མཆོག་ལ་བརྩོན་པར་བྱ། །མི་དགེ་བཅུ་ནི་སྤང་བྱ་ཞིང༌། །སྦྱིན་པ་རྣམ་བཞི་རབ་
ཏུ་སྦྱིན། །གལ་ཏེ་མེད་ན་ཡིད་ཀྱིས་བྱ། །བསྡུ་བའི་དངོས་པོ་རྣམ་བཞི་སྤྱད། །ཕ་རོལ་ཕྱིན་པའི་སྐུ་དག་དང་། །
སྟོབས་དང་དབང་དང་འཇིག་རྟེན་གྱི། །བུད་མེད་བརྙས་པར་མི་བྱའོ། །མེ་ཏོག་དམར་པོ་མི་འགོམ་ལ། །
སྒྲོལ་མའི་མིང་ཅན་བུད་མེད་གང་། །སྔགས་འཛིན་ཁྱིམ་པས་ཀྱང་མི་བླང་། །གང་དུ་སྒྲོལ་མ་གནས་པ་ཡི། །
གནས་དེར་ཕྱག་བྱ་མཆོད་པ་བརྩམ། །སྒྲོལ་མའི་མིང་ཅན་བུད་མེད་ནི། །དམར་སེར་མདྭངས་ལྡན་མིག་
ལེགས་མ། །མཐོང་ན་དེ་དང་དེ་དག་ལ། །གུས་པའི་ཡིད་ཀྱི་ཕྱག་བྱའོ། །གོས་དང་དྲི་དང་རྒྱན་ཕྲེང་སོགས། །
པས་ཅད་དམར་པོས་ལེགས་བརྒྱན་ལ། །གཅིག་ཏུ་དགའ་ཞིང་ཆགས་པའི་བློས། །རིགས་སྔགས་མཆོག་
201

ཀུན་མཁྱེན་མི་ཕམ་རྒྱ་མཚོའི་གསུང༌།
ནི་བཟླ་བར་བྱ། །སྔགས་བཟླ་བའི་ཐུན་མཚམས་གསུམ་དུ་ཁུར་བ་དང་ཤ་ཁ་ར་སོགས་པའི་གཏོར་མ་འབྲུ་
གསུམ་གྱིས་བྱིན་གྱིས་རླབས་ལ་རྩ་སྔགས་དང་ཨ་ཀཱ་རོས་འབུལ། །སྤྲོ་ན་མཆོད་པ་དང་བསྟོད་པའི་རིམ་པ་
ཇི་ལྟར་རིགས་པར་བྱ་ཞིང་། ཟངས་ཀྱི་མཎྜལ་ལ་མེ་ཏོག་དམར་པོའི་ཚོམ་བུ་བཀོད་དེ་ཕུལ་ཞིང་དངོས་གྲུབ་
ཀྱི་དོན་དུ་གསོལ་བ་བཏབ། གཞན་ཡང་། བྲག་ཡིག་ལུས་བྱུང་དཔག་བསམ་ཤིང་། །ཨུཏྤལ་ཡོངས་གྱུར་
གཡོན་དུ་བསྒོམ། །སྣ་ཚོགས་ནོར་གྱི་ཆར་འབེབས་པས། །ནམ་མཁའི་དབྱིངས་ཀུན་འགེངས་པ་ཡིས། །ཀུན་
ནས་ཇི་ལྟར་འདོད་པ་སྩོལ། །སངས་རྒྱས་རྣམས་དང་སེམས་ཅན་ཀུན། །སེམས་ཀྱི་འོད་ཀྱིས་བཀུག་ནས་
ནི༑ ༑དེ་ལ་རྒྱལ་སྲིད་བདུན་དང་ནི། །བུད་མེད་རིན་ཆེན་རྒྱན་ལྡན་པ། །སྣ་ཚོགས་གཟུགས་ཅན་འགྱིང་བ་
སོགས། །ཇི་འདོད་རྒྱས་པར་དབུལ་བར་བྱ། །འདིས་ནི་དངོས་གྲུབ་ཀུན་ཐོབ་བོ། །དཔག་བསམ་ཤིང་གི་
སྒྲུབ་པའི་ཐབས་སོ། །དེ་ལྟར་རྗེ་བཙུན་མ་ཟླ་བ་དྲུག་ཏུ་བསྒོམ་ན་གྲུབ་པའི་མཚན་མ་འབྱུང་བར་འགྱུར་རོ། །
ཟླ་བ་དང་པོར་ནི་ནད་ལོགས་པ་གནོད་པ་བརྒྱ་ཡིས་གཙེ་བ་འབྱུང་ངོ༌། །གཉིས་པར་སྟོན་མོ་ཡིད་དུ་འོང་བ་
མ་བླངས་པར་རྙེད། །གསུམ་པར་གོས་སྣ་ཚོགས་དང་། བཞི་པར་སྣ་ཚོགས་པའི་སོ་རྩི་རྒྱུན་མི་འཆད་པར་
རྙེད། ལྔ་པར་སྣ་ཚོགས་པའི་གཟུགས་སོགས་ཡོན་ཏན་གྱིས་བརྒྱན་པའི་བུད་མེད་ཚོགས་དང་འཕྲད། དྲུག་
པར་ལྷ་ཀླུའི་དྲི་ཟ་སོགས་ཀྱི་བུ་མོ་མཛེས་མ་དང་འཕྲད་པར་འགྱུར་ཏེ། བཅོམ་ལྡན་འདས་མ་འདི་སྒོམ་ན་ཕལ་
ཆེར་བུད་མེད་རྣམས་འདུ་ཞིང་འཚོ་བར་བྱེད་པས་ན། དེ་ལ་བདུད་ཀྱི་ལས་སྤངས་ཏེ་བསྒོམ་པར་བྱས་ན།
དངོས་སམ་རྨི་ལམ་དུ་གྲུབ་པའི་ལྟས་སྟོན་པར་འགྱུར་ཏེ། རལ་གྲི་དང་མིག་སྨན་དང་རྐང་བྱུགས་དང་མི་སྣང་བ་
དང་བཅུད་ལེན་དང་མཁའ་སྤྱོད་དང་ས་སྤྱོད་དང་ས་འོག་གི་དངོས་གྲུབ་ལ་སོགས་པའོ། །དེ་ལ་དགའ་ཞིང་
དོན་དུ་གཉེར་ན་ཐུན་མོང་གི་གྲུབ་པ་དེ་དང་དེ་དག་འགྲུབ་པར་འགྱུར་རོ། །གལ་ཏེ་མ་བསྟན་ན་ཕྱག་རྒྱ་བཅངས་
ཤིང་མཆོད་པ་དང་གཏོར་མ་ཕུལ་བ་སྔོན་དུ་འགྲོ་བས་ཟླ་བ་དྲུག་གི་བར་དུ་ཉ་ནམ་བྱུང་གི་ནུབ་མོར་མཚན་
ཐོག་ཐག་མི་གཉིད་པར་བཟླ་བར་བྱའོ། །དེ་ལྟར་བྱས་པས་གྲུབ་པ་ན་ཕྱག་རྒྱ་འབར་བར་འགྱུར་ཏེ། །དེ་མ་
ཐག་ཏུ་ཕྱག་རྒྱ་དེས་ནི། ཚངས་པ་དང་དབང་པོ་ཉེ་དབང་དྲག་པོ་སྲེད་མེད་ཀྱི་བུ་ལ་སོགས་པ་བཀུག་ནས་
ཕོ་ཉར་བྱེད་ཅིང་ཅི་འདོད་པ་རྫོགས་པར་བྱེད་དོ། །དེ་ནས་བཟུང་སྟེ་སྐྱེ་རྒ་ན་འཆི་དང་བྲལ་ཏེ་འཇིག་རྟེན་གྱི་
ཁམས་གཞན་སྣ་ཚོགས་སུ་སངས་རྒྱས་རྣམས་མཐོང་ཞིང་ས་དང་གཟུངས་ལ་སོགས་པའི་ཡོན་ཏན་གྱི་ཁྱད་པར་
བླ་ན་མེད་པ་རྣམས་ཐོབ་ནས་སངས་རྒྱ་བར་འགྱུར་རོ། །གཞན་ཡང་སྔགས་ཀྱི་རྒྱལ་པོ་འདི་ནི་བརྒྱ་བཟླས་
པས་སྐྱེས་པ་དང་བུད་མེད་ཕལ་བ་དབང་དུ་འགྱུར་རོ། །དེ་བཞིན་དུ་ཁྲི་ཡིས་མངའ་རིས་ཀྱི་འཇིག་རྟེན་ཕལ་
པའི་ཚོགས་རྣམས་དང་། འབུམ་ཕྲག་གཅིག་གིས་ས་ལ་དབང་བའི་རྒྱལ་པོ་རྣམས་དང་། འབུམ་ཕྲག་གཉིས་
2 0 2

གསར་རྙེད་ཐོར་བུ།
ཀྱིས་ལྷ་རྣམས་དང་། འབུམ་ཕྲག་བདུན་གྱིས་ལྷ་དང་ལྷ་མིན་གྱི་བུ་མོ་མཆོག་རྣམས་དང་། བྱེ་བས་ནམ་མཁའ་
ལྡིང་དང་གླང་པོ་ཆེ་ས་སྲུང་གི་བུ་ལ་སོགས་པ་ལྷའི་དུད་འགྲོ་རྣམས་དང་། གཅན་གཟན་གཏུམ་པོ་དང་སྦྲུལ་
ལ་སོགས་པ་དུད་འགྲོ་ཕལ་པ་གདུལ་དཀའ་བ་རྣམས་དང་གནོད་སྦྱིན་སོགས་འགུག་ཅིང་དབང་དུ་བྱེད་ལ།
བྱེ་བ་དྲུག་བཟླས་ན་འགྲོ་བ་དྲུག་ལ་འཁོར་ལོས་བསྒྱུར་ཞིང་སེམས་ཅན་ཐམས་ཅད་དབང་དུ་འགྱུར་རོ། །
གུས་པས་རྒྱུན་མི་འཆད་པར་བཟླས་པས་ས་གསུམ་པོ་མ་ལུས་པ་ཡང་དབང་དུ་བྱེད་པར་འགྱུར་རོ། །དེ་ལྟར་
སྒྲུབ་པ་ལེགས་པར་བྱས་ནས་ལས་ཀྱི་སྦྱོར་བ་སྣ་ཚོགས་བརྩམ་པར་བྱ་སྟེ། ཞི་སོགས་ཇི་ལྟར་འདོད་པའི་ལས་
རྣམས་དམིགས་པ་བཞིན་དུ་འགྲུབ་བོ། །ཁམས་གསུམ་པོ་ཡི་ལམ་གནས་པའི། །བཙུན་མོར་གྲགས་པ་ཇི་
སྙེད་པ། །སྦྱིན་སྲེག་འཁྲུལ་འཁོར་སྦྱོར་བ་ཡིས། །དེ་ཀུན་བཀུག་ནས་སྤྱོད་པར་བྱེད། །ཧྲཱིཿ ཡིག་མྱོས་པའི་
སྣོད་བསམ་ན། །བུད་མེད་རྣམས་ནི་འཛག་པར་འགྱུར། །ལྕེ་སྙིང་དཀྱིལ་དུ་ཧྲཱིཿ དེ་ཉིད། །བསམ་ན་བློ་རྣམས་
སྐྱེ་བར་བྱེད། །མཆེ་བས་བཟུང་བ་ལས་བསྒོམས་པ། །ཆོས་ཀྱི་ཡི་གེ་མཛེས་པ་ཡི། །ཡི་གེ་དག་ནི་དུག་ཞི་
བྱེད། །དེ་ལྟར་རྣམ་པར་ཤེས་པར་བྱ། །སྐྱེ་གནས་ཀྱི་རྣམ་པར་དག་པ་ཨ་ཤྭརྠའི་འདབ་མའི་རྣམ་པའི་ཐབ་
ཁུང་བྱས་ལ། མྱ་ངན་མེད་པའི་ཤིང་ལ་གར་མཁན་གྱི་ཁྱིམ་ནས་མེ་བླང་སྟེ་སྦར་ལ། ཆོ་ག་བཞིན་དུ་ཨུཏྤལ་
དམར་པོ་མངར་གསུམ་གྱིས་བགོས་པ་བརྒྱ་རྩ་བརྒྱད་རྩ་བའི་སྔགས་ཀྱིས་སྦྱིན་སྲེག་བྱས་ནས། ཕྱི་ནས་འཁྲུལ་
འཁོར་བྱའོ། །ཟླ་མཚན་གྱིས་བགོས་པའི་རས་ལ་དཀྱིལ་འཁོར་གྲུ་གསུམ་བྲིས་ནས་དཀྱིལ་འཁོར་དུ། རྩ་
སྔགས་ལ་བསྒྲུབ་བྱ་དང་སྒྲུབ་པ་པོའི་མིང་སྤེལ་བཅས་བྲིས་ལ། ༀ་ཀུ་རུ་ཀུལླེ་ཧྲཱིཿ ཧཱུཾ། ཆེ་གེ་མོ་
བདག་གི་དབང་དུ་གྱུར་ཅིག་་ཧཱ། ཞེས་བཟླས་པས་གང་འདོད་པ་དབང་དུ་བྱེད་དོ། །འཁྲུལ་
འཁོར་བྲི་བའི་རྫས་ནི། རྒྱ་སྐྱེགས་ཁུ་བ་ལག་པ་གཡོན་པའི་སྲིན་ལག་གི་ཁྲག ག་བུར། གུར་གུམ། གླ་རྩི་
རྣམས་སོ། ཨུཏྤལ་དམར་པོའི་སྦྱིན་སྲེག་ནི་དབང་ལ་བསྔགས་པར་མ་ཟད། སྤྱིར་རྩ་བའི་ལས་ཀྱི་སྲེག་བླུགས་
བྱ་བའི་མཆོག་ཡིན་ནོ། །གཞན་ཡང་མེ་ཏོག་དམར་པོའི་སྦྱིན་སྲེག་གིས་གངགི་མིང་བཟུང་བ་དེ་འགུག་པར་
བྱེད་དོ། །ཤེས་རབ་འཕེལ་བར་འདོད་པས་གོང་གི་ཐབ་དེར་ཨརྒ་འམ་ཀ་ར་ཝཱི་རའི་ཤིང་ལ་བྲམ་ཟེའི་སྦྱིན་
སྲེག་གི་མེ་སྦར་ཏེ། ཨ་ག་རུའི་ཀའི་ཆུའི་ཁྱིའི་མ་འམ། ཤུ་དག་གི་སྦྱིན་སྲེག་ཁྲི་བྱའོ། །དུག་ཞི་བར་འདོད་ན་
ཐབས་དེར་ཙནྡན་གྱི་ཤིང་ལ་མེ་སྦར་ལ་སིང་ཏ་ཀ་རའི་མེ་ཏོག་གི་སྦྱིན་སྲེག་བྱའོ། །བུད་མེད་གང་གི་བྷ་གར་
ཧྲཱིཿདམར་པོའི་འོད་ཀྱིས་ལུས་ཁྱབ་པས་བདག་ལ་ཆགས་པའི་གདུང་བ་བཟོད་མེད་དུ་འབར་ཞིང་དབང་དུ་
བྱེད་པར་དམིགས་པས་དབང་གྲུབ་བོ། །དུག་གིས་ཟིན་པའི་སྙིང་གར་ཧྲཱིཿདཀར་པོ་ཟླ་བ་ལྟར་གསལ་བའི་
203

ཀུན་མཁྱེན་མི་ཕམ་རྒྱ་མཚོའི་གསུང༌།
འོད་ཀྱིས་ལུས་ཀྱི་དུག་ཐམས་ཅད་བ་སྤུའི་བུ་ག་སོགས་ནས་ན་བུན་ལྟར་ཐོལ་ཐོལ་ཕྱིར་འབྱིན་ཞིང་ལུས་བདུད་
རྩི་དཀར་པོས་གང་བར་བསམ་ལ་རྩ་སྔགས་བཟླས་པས་དུག་ཐམས་ཅད་ཞིའོ། །རང་གི་ལྕེ་དང་སྙིང་གའི་
དབུས་སུ་ཧྲཱིཿ ཡིག་ཉི་མ་འཆར་ཁའི་འོད་ཀྱིས་ལུས་གང་མི་ཤེས་པའི་མུན་པ་བསལ། སྲིད་ཞིའི་བློ་གྲོས་བསྡུས་
ནས་ས་བོན་ལ་ཐིམ་པར་བསམ་པས་ཤེས་རབ་འཕེལ་བར་བྱེད་དོ། །གཞན་ཡང་དགུག་པ་དང་དབང་གི་
ལས་ནི་འདི་ཉིད་སྒྲུབ་པ་པོས་ཆེད་དུ་མ་བརྩམ་ཀྱང་ངང་གིས་འགྲུབ་ལ། འདུན་པ་བསྒྱུར་ཞིང་རྩ་བའི་སྔགས་
བཟླས་པ་ཁོ་ནས་ཇི་ལྟར་བསམ་པ་བཞིན་འགྲུབ་མོད་ཀྱི། ནུས་པ་མ་སྨིན་པ་དག་གི་ཕྲལ་དུ་འདོད་པ་གྲུབ་
པར་མ་གྱུར་ན་མན་ངག་གཞན་ཐུག་ཕྲད་དུ་སྦྱོར་བ་བསྟན་པར་བྱ་སྟེ། དེ་ལ་དགུག་པ་ནི། རང་གི་ཐུགས་
ཀའི་འོད་ཟེར་ལྕགས་ཀྱུའམ། ཐུགས་ཀ་ནས་སྤྲོས་པའི་ལས་བྱེད་ཀྱི་ལྷ་མོ་དམར་མོ་ལྕགས་ཀྱུ་ཞགས་
པ་ཐོགས་པས་དམིགས་བྱ་ཕོའི་སྙིང་ག་དང་མོའི་སྐྱེ་གནས་ནས་ལྕགས་ཀྱུས་བཟུང་། སྐེ་ཞགས་པས་བཅིངས་
ཏེ་རླུང་གི་དཀྱིལ་འཁོར་གཡོན་ལ་ཟླ་བ་དམར་པོའི་སྟེང་དུ་བཞག་ཅིང་འགལ་མེ་འཁྲུགས་པའི་དྲྭ་བར་བཅུགས་
པ་སྐད་ཅིག་ལ་རང་གི་རྐང་པའི་གན་དུ་ལྷུང་བར་བསམ་ལ། ཨོཾ་ཀུ་རུ་ཀུལླེ་ཆེ་གེ་མོ་ཨཱ་ཀནྟཱཡ་
ཧྲཱིཿཧཱུྃ་་ཧཱ། ཞེས་བཟླས་པས་ངེས་པར་འགུག་པར་འགྱུར་རོ། །དབང་དུ་བྱེད་པ་ལ་བདག་གི་གསང་བའི་
ཆུ་སྐྱེས་ཀྱི་ནང་དུ་དམིགས་བྱ་བསྒོམ་ལ་ས་བོན་ལས་བདེ་བའི་རང་བཞིན་བདུད་རྩི་དམར་པོའི་རྒྱུན་དེའི་སྤྱི་
བོ་ནས་བབ་པས་ལུས་དམར་ལམ་གྱིས་གང་། བདག་ལ་མ་དད་པའི་དྲི་མ་ཐམས་ཅད་བཀྲུས་ཏེ་ལུས་སེམས་
བདེ་བ་དང་ཆགས་པ་བཟོད་མེད་སྐྱེས་ཤིང་བདག་ལ་མཆོག་ཏུ་འདུན་པས་དབང་དུ་གྱུར་པར་བསམ་ལ་རྩ་
སྔགས་བཟླས་པས་གྲུབ་སྟེ། འདིས་ནི་ཕ་རོལ་ལའང་གནོད་པ་མེད་པར་ཕན་པ་བྱེད་དོ། །ཡང་ན་དགུག་པའི་
དམིགས་པའི་རྗེས་སུ་བསྒྲུབ་བྱ་སྐྲ་གྲོལ་ཞིང་འདར་ལ་གཅེར་བུ་ཁེངས་པ་སྤངས་པའི་རྣམ་པས་རང་གི་རྐང་
པའི་དྲུང་དུ་གན་རྐྱལ་དུ་འགྱེལ་བའི་སྙིང་གའམ་གསང་གནས་སུ་ཕྱག་གི་མདའ་གཞུ་འགེངས་པའི་ཨུཏྤལ་
གྱི་མདེའུས་ཕུག་སྟེ་བརྟན་པ་དབང་མེད་འཕྲོག་ནས་བདག་ཁོ་ན་ཡིད་ལ་བྱེད་ཅིང་ཞུམ་པའི་ཚུལ་གྱིས་ལུས་
དམར་མྱོག་གིས་སོང་ཞིང་བུ་ག་རྣམས་ནས་ཆགས་པའི་ཁྲག་གི་རྒྱུན་དམར་པོ་འཛག་ཅིང་ཆགས་པས་བརྒྱལ་
བར་གྱུར་པ་ཅན་དུ་བསམ་ལ། ནུ་མ་དང་སྙིང་ག་སྐྱེ་གནས་རྣམས་སུཨུཏྤལ་མདེའུ ས་ཡང་ནས་ཡང་དུ་
འབིགས་པའི་དམིགས་པ་བྱས་ཏེ་སྔགས་བཟླའོ། །ཡང་ན་རང་གི་ལུས་ཀྱི་དབུས་སུ་ཉི་མ་ལ་གནས་པའི་ཧྲཱིཿ
དམར་པོ་ལས་པདྨ་དམར་པོ་སྡོང་བུའི་རྩ་བ་གསང་བར་ཟུག་ཅིང་འདབ་མ་བརྒྱད་སྙིང་གར་རྒྱས་པའི་དབུས་
སུ་ཧྲཱིཿ འདབ་མ་བརྒྱད་ལ་དབྱངས་ཨཱ་ཨཱི་སོགས་རིང་པོ་ཕྱི་མ་བརྒྱད། སྡོང་བུའི་དབུས་སུ་ཧཱུཾ་དམར་པོ་དང་
204

གསར་རྙེད་ཐོར་བུ།
བཅས་པ་འོད་དམར་སེར་འབར་བ་ཤིན་ཏུ་བཀྲག་མདངས་འཚེར་བ་ཅན་དུ་བསྒོམ། བསྒྲུབ་བྱའི་ལུས་ཀྱི་
དབུས་སུའང་ཧཱུཾ་དང་བཅས་པའི་པདྨའི་སྡོང་བུ་དེ་ལྟར་བསྒོམ་ལ། དེའི་འདབ་མ་བརྒྱད་ལ་དབྱངས་ཨ་ཨཱི་
སོགས་ཐུང་ངུ་བརྒྱད་དང་ལྟེ་བར་ནི་ཡིག་བཅས་ཟིལ་བ་ཁྲོམ་མེ་བར་གསལ། རང་གི་ལྟེ་བའི་ཧཱུཾ་དམར་པོ་
ལས་འོད་དམར་པོ་སྟེང་དུ་འཕྲོས་པས་བསྐུལ་བས་དབྱངས་བརྒྱད་པོ་བུང་བ་དམར་པོ་རབ་ཏུ་དྲེགས་ཤིང་
དགའ་བ་རྒྱས་པ་བརྒྱད་དུ་གྱུར་ཏེ་འབྱིན་པའི་རླུང་དང་སྦྲག་ལ་རང་གི་སྣ་བུག་གཡོན་ནས་ཐོན། བསྒྲུབ་བྱའི་
སྣ་བུག་གཡས་ནས་ཞུགས་ཏེ་དེའི་སྙིང་གི་པདྨའི་འདབ་མར་གནས་པའི་དབྱངས་ཡིག་རྣམས་མེ་ཏོག་གི་བཅུད་
གཞིབས་པ་བཞིན་དུ་སིབ་ཀྱིས་འཇིབ། སླར་ཡང་ནྀ་ཡིག་དང་མེ་ཏོག་གི་འདབ་མ་རྣམས་ཀྱི་བཅུད་དང་བཅས་
རིངས་པར་རྔུབ་པས་ཁོའི་པདྨ་རྙིང་ཞིང་མི་གསལ་བར་གྱུར་ཏེ། བུང་བ་རྣམས་འཇུག་པའི་རླུང་དང་ཆབ་གཅིག་
ཏུ་བསྒྲུབ་བྱའི་སྣ་བུག་གཡོན་ནས་ཐོན། རང་གི་སྣ་བུག་གཡས་ནས་ཞུགས་ཏེ་སྙིང་གའི་པདྨ་སོ་སོར་འོད་དམར་
སེར་གྱི་ངང་དུ་རོ་གཅིག་ཐིམ་པས་འོད་དང་བཀྲག་མདངས་ཆེས་ཆེར་རྒྱས། རང་གཞན་གྱི་ཤེས་པ་དབྱེར་
མེད་རོ་མཉམ་བདེ་བ་ཆེན་པོའི་ངང་དུ་མཉམ་པར་གཞག་པར་བྱ། དེ་ལྟར་ཡང་ནས་ཡང་དུ་དམིགས་ཤིང་།
ཨོཾ་ཀུ་རུ་ཀུལླེ་ཧྲཱིཿ ཧཱུཾ་ཆེ་གེ་མོ་མེ་བ་ཤ་མ་ནཱ་ཡ་ཧོ་་ཧཱ། ཞེས་བཟླས་པས་རིང་པོར་མི་ཐོག་
པར་དབང་དུ་འགྱུར་ཏེ་བུང་བ་བཅུད་འཐུང་འདི་ཚད་ལས་ཐལ་ན་ཕ་རོལ་གྱི་ཚེ་རང་གི་གསོས་སུ་འཕྲོག་པས་
ཚོད་ཟིན་པར་བྱའོ། །འདི་ནི་ཤིན་ཏུ་ཟབ་བོ།། 《སྐྱ། གཞན་ཡང་ལྷའི་འོད་ཟེར་དཀར་པོས་ནད་སོགས་ཞི་
བའི་དམིགས་པ་བཅས། ཨོཾ་ཀུ་རུ་ཀུལླེ་ཧྲཱིཿ ཧཱུཾ་ཆེ་གེ་མོ་ཤཱིནྟཾ་ཀུ་རུ་་ཧཱ། ཞེས་བཟླས་པས་
ཞི་བར་བྱེད་ལ། འོད་སེར་པོས་སྤྲོ་བསྡུས་རྒྱས་པའི་ལས་བསྒྲུབ་པར་བསམ་ལ། ༀ་ཀུ་རུ་ཀུལླེ་ཧྲཱིཿ ཧཱུྃ
ཆེ་གེ་མོ་པུ ཙྪིཾ་ཀུ་རུ་ༀ་་ཧཱ། ཞེས་བཟླས་པས་རྒྱས་པར་བྱེད་དོ། །མན་ངག་འདི་རྣམས་ནི་གཞན་
ནས་ཕྱུང་སྟེ་འདིར་བཤད་པའོ། །གཞན་ཡང་རྩ་བའི་སྔགས་བཟླས་ཏེ་བཏབ་པའི་དྲི་དང་ཁ་ཟས་གོས་སོགས་
གང་ལ་བྱིན་པ་དེ་དབང་དུ་འགྱུར་རོ། །དེ་བཞིན་དུ་རོལ་མོ་ལ་བཏབ་སྟེ་དཀྲོལ་བས་སྒྲ་ཐོས་པ་རྣམས་ཀྱང་
དབང་དུ་བྱེད་དོ། །ཡི་གེར་བྲིས་ཏེ་ལྷུང་བཟེད་ལ་བཏགས་ཏེ་ཕྱིན་ན་མུ་གེ་འབྱུང་བའི་ཚེ་ཡང་བསོད་སྙོམས་
ལེགས་པར་རྙེད་པར་འགྱུར་རོ། །ཟོང་ལ་བཏབ་སྟེ་ཚོང་པ་རྣམས་ལ་བསྟན་ན་ཚོང་འགྲུབ་ཅིང་ཁེ་རྙེད་པར་
བྱེད་དོ། །རྩ་སྔགས་བཏབ་པའི་ཆུས་ཁྲུས་བྱས་པས་སྦྲུལ་གྱིས་རྨུགས་པའི་རྨ་ཡི་དུག་མེད་པར་བྱེད་དོ། །
ཁྱིམ་མེས་ཚིག་པ་ན་ཆང་ལ་སྔགས་བཏབ་སྟེ་གཏོར་བས་ཞི་བར་འགྱུར་རོ། །གང་བཟླས་པ་ཙམ་གྱིས་འཇིགས་
205

ཀུན་མཁྱེན་མི་ཕམ་རྒྱ་མཚོའི་གསུང༌།
པ་ཐམས་ཅད་ཞི་བར་འགྱུར་རོ། །ནད་མེད་པ་དང་ཚེ་དང་དབང་ཕྱུག་དང་མཆོག་ཏུ་བདེ་བའི་དཔལ་ཕུན་སུམ་
ཚོགས་པ་སྐྱེད་པར་བྱེད་དོ། །གང་ཡང་ལས་ཕྲན་ཚེགས་རྣམས་བཟླས་པ་ཙམ་གྱིས་འགྲུབ་པར་འགྱུར་རོ། །
སྔགས་འདི་བརྒྱ་ཕྲག་ཕྱེད་བཟླས་ནས་རྐང་པ་སར་བཞག་ནས་བཙལ་ན་གང་དུ་རྐང་པ་བཞག་པ་གཡོ་བ་
ན་དེར་གཏེར་ཡོད་པར་ཤེས་པར་བྱ་ལ། དེ་ཡང་རྐང་པའི་བོལ་འགུལ་ན་ཉེ་བར་འགྱུར་ཞིང་། རྐང་མཐིལ་
འགུལ་ན་རིང་ན་གནས་པ་ཡིན་པས་དེ་ལྟར་ཉི་མ་རེ་བཞིན་བརྟག་པས་གཏེར་རྙེད་པར་འགྱུར་རོ། །འབུམ་
ཕྲག་ཉེར་གཅིག་བཟླས་པས་ནམ་མཁའ་ལ་འགྲོ་བ་སོགས་གྲུབ་པར་འགྱུར་རོ། །གཞན་ཡང་དེ་ལྟ་བུའི་ཡོན་
ཏན་གྱི་རྣམ་པ་སྣ་ཚོགས་ཡིད་བཞིན་དུ་བྱེད་པ་ཤེས་པར་བྱའོ། །དེ་ནས་འཁྲུལ་འཁོར་གྱི་རྒྱུད་ཅུང་ཟད་བསྟན་
པ་ལ། །བུད་མེད་སྐལ་བ་དང་ལྡན་པར་བྱ་བའི་ཕྱིར་འདབ་མ་བདུན་པའི་ཨུཏྤལ། གྲོ་གའམ་མེ་ཏོག་དང་
བཅས་པའི་རས་ལ་བྲིས་ཏེ་འདབ་མ་བདུན་ལ། ༀ་ཀུ་རུ་ཀུལླེ་་ཧཱ། ཞེས་དང་ལྟེ་བར་ཧྲཱིཿ གཉིས་ཀྱིས་བརྟེན་
པའི་བསྒྲུབ་བྱའི་མིང་འབྲི་སྟེ། ཧྲཱིཿ ཆེ་གེ་མོ་བདག་གི་དབང་དུ་གྱུར་ཅིག་ཧྲཱིཿ ཞེས་སོ། །རིག་པའི་རིལ་བུ་བྱས་
ནས་དེ་དང་མཉམ་དུ་དཔུང་པ་ལ་གདགས་པར་བྱའོ། །བདག་པོ་བུད་མེད་བྲན་དུ་འགྱུར། །རྒྱལ་པོའང་ཞབས་
འབྲིང་ཉིད་དུ་འགྱུར། །ཤིན་ཏུ་དག་ཅིང་གཙང་མ་ཡིས། །སྔགས་འདི་བཏུ་བར་བྱ་བ་ཡིན། །དབང་དུ་བྱ་
བའི་ཆོ་གའོ། །བསྲུང་བ་ལ། གྲོ་ག་ལ་ཨུཏྤལ་འདབ་མ་བཞི་པའི་དབུས་སུ་ཟླ་བ་ལ་བསྲུང་བྱའི་མིང་ས་བོན་
ཧྲཱིཿ བདུན་གྱིས་བསྐོར་བ་དང་། ཤར་དུ་མདའ། ལྷོར་གཞུ། ནུབ་ཏུ་མི་འཇིགས་པའི་ལག་པ། བྱང་དུ་ཨུཏ྄ ལ་
བྲི༑ འཁོར་ལོའི་ཕྱི་རོལ་དུ་ཨུཏྤལ་གྱི་ཕྲེང་བ་བྲིས་ལ་རང་གི་དཔུང་པར་བཏགས་པས་སྲུང་བ་མཆོག་ཏུ་
འགྱུར་རོ། །སྲུང་བའི་འཁྲུལ་འཁོར་རོ། །གལ་ཏེ་དབང་ཕྱུག་ཐོབ་པར་འདོད་ན། ས་ལེ་བྷཾ་གྱི་བྱང་བུ་ལ། ས་
བོན་གྱི་གྲོང་ཁྱེར་གྱི་དབུས་སུ་གཞུ་བྲི། དེའི་དཀྱིལ་དུ་རིན་པོ་ཆེའི་རྣམ་པ་ལྟ་བུའི་ཨུཏྤལ་གྱི་མྱུ་གུ་བྲིས་ལ་
ཨུཏྤལ་གྱི་སྙིང་པོའི་དབུས་སུ་ཡི་གེ་ཛཱི་ལ་ཡི་གེ་ཨོཾ་ཀུ་རུ་ཀུལླེ་་ཧྭ་བདུན་གྱིས་བསྐོར་བ་དང་། འཁོར་ལོའི་
ཕྱི་རོལ་དུ་ཨུཏྤལ་གྱི་ཕྲེང་བས་བསྐོར་བ་བཅས་ལེགས་པར་བྲིས་ལ། ཁྱིམ་གྱི་སྟེང་དུ་བཞག་ཅིང་ཚེས་བཅུ་
གཉིས་སམ་བརྒྱད་ལ་མར་ཕབ་ནས་རིན་པོ་ཆེ་ལྔ་དང་ལྡན་པའི་བུམ་པ་གང་བས་ཁྲུས་བྱས་ལ། མཆོད་པ་
ཕུལ་བཟླས་པ་བརྒྱ་རྩ་བརྒྱད་བྱས་ནས་སྔར་ལྟར་བཞག་པས་ལོ་གཅིག་གིས་ནོར་འཛིན་དང་མཚུངས་པར་
ཟད་པ་མེད་པའི་འབྱོར་བ་ཐོབ་པར་འགྱུར་རོ། །གཞན་ཡང་གཟའ་མིག་དམར་ལ་བབ་པའི་དུས་སུ་འགྲོན་
བུ་གན་རྐྱལ་དུ་གནས་པ་རྙེད་ན་ལག་མཐིལ་དུ་བཞག་ནས་སྔགས་འབུམ་ཕྲག་གཅིག་བཟླས་ན། རྒྱན་པོ་
འདེབས་པའི་ཚེ་ཕ་རོལ་ལས་བདག་ཉིད་རབ་ཏུ་རྒྱལ་བར་འགྱུར་རོ། །འགྲོན་བུ་དེ་བླང་ལ། སྔགས་བརྒྱ་
རྩ་བརྒྱད་བཟླས་ནས་ཚེས་བཅུ་གཉིས་སམ་བརྒྱད་ལ་ཁྲུས་བྱས་ཤིང་མཆོད་ལ་དར་གྱི་ནང་དུ་བཏུམ་ནས་
206

གསར་རྙེད་ཐོར་བུ།
དཔུང་པར་བཏགས་ན་འདིས་ནོར་གྱི་དབང་ཕྱུག་ཆེན་པོར་འགྱུར་རོ། །འགྲོན་བུ་དེ་སྣོད་དུ་བཅུག་པའི་ནང་
དུ་སྦ་བར་བྱས་ན་ཉིན་རེ་ཀརྴ་པ་ཎ་རེ་རྙེད་པར་འགྱུར་རོ། །ཡང་ཀླུ་མཐོང་བར་འདོད་ན་ཨུཏྤལ་དམར་པོའི་
འདབ་མར་ཡི་གེའི་གྲངས་ཀྱི་འབུམ་བཟླས་ནས་ཀླུ་གནས་ཤིང་བྱིན་གྱིས་བརླབ་པའི་མཚེའུ་སོགས་ལ་བཏབ་
ན༑ དེའི་རྗེས་ལ་ཀླུ་ཡི་ཆུང་མ་འདར་ནས་བཅོམ་ལྡན་འདས་ཅི་ཞིགབགྱི་ཞེས་བཀའ་ལུང་ནོད་པར་བྱེད་དོ། །
སྔགས་པས་ཀྱང་ཅི་འདོད་པ་དེ་བླང་བར་བྱའོ། །གཞན་ཡང་རྫས་ཀྱི་སྦྱོར་བའི་རྒྱུད་སྣ་ཚོགས་བསྟན་པ་ལ། །
གྲི་ཧ་བི་དའི་ལོ་མ་དང༌། །ཤ་ཏི་དང་ནི་ཤིང་མངར་དང༌། །བྲམ་ཟེ་མོ་དང་ཚང་པས་མ་ག་ཏ་པི་ལིང་། །སྦྲང་
དང་བཅས་པ་བཟའ་བར་བྱ། །ཤེས་རབ་འཕེལ་བར་བྱ་བའི་ཆོ་གའོ། །དུག་རྗེས་སྦྲང་རྩི་མར་དང་བཅས། །
འཁོར་ལོ་བཟང་རྩ་དེ་བཞིན་ཏེ། །མཆེ་བའི་དུག་ལ་བསྐུ་བྱ་ཞིང་། །ཁོང་དུ་འཐུང་བས་དུག་ཞི་བྱེད། །ཛྭ་རི་
པ་༼ འདིར་མཆན་ཞིག་ཡོད་ཀྱང་མ་ཡིག་མི་གསལ་བས་བཀོད་མ་ཐུབ།༽གཏུམ་མོ་ཙཎྚ་ལི་དག་དང༌། ནད་སྡེ་རི་མ་
ལིའང་ཟེར་པའི་སྡེ་ནི་མར་རང་གི་ཁུ་བ་འང་ཟེར། ཁུར་བཅས། ལུས་ཀྱི་སྲིན་བུ་ཤི་བའི་རོ། །ཟོས་ནས་དབང་དུ་
འགྱུར་པ་ཡིན། གི་ཝཾ་དང་། བྷིང་གི་རཱ་ཛ་བྱིས་པ་སོ་མ་སྐྱེས་པའི་ལྕེ་རྣམས། རྒྱུ་སྐར་རྒྱལ་ལ་བྱེ་མར་བཏགས་
ཏེ་སྔགས་བརྒྱ་ཕྱེད་བཏབ་པས་དཔྲལ་བར་ཐིག་ལེ་བྱས་པ་དེ་མཐོང་བ་ཙམ་གྱིས་འཇིག་རྟེན་གསུམ་ཡང་དབང་
དུ་བྱེད་དོ། །ཤི་བའི་རོ་ཡི་མིག་དང་སྙིང་དང་ལྕེ་དང་དཔྲལ་བ་དང་སྣ་རྣམས་བླངས་ལ་རྒྱལ་གྱི་དུས་སུ་ཏིལ་
མར་ལ་བཙོས་པས་སྐྱེ་བོ་ཐམས་ཅད་དབང་དུ་བྱེད་དོ། །སྦྲུལ་གྱི་དབང་པོའི་སྦྲུལ་མགོ་གཉིས་པའི་མགོ་འབྲེག་
པའི་ཐལ་བས། བ་དམར་པོའི་མར་ལ་ཨརྐའི་བལ་གྱིས་སྡོང་བུ་མེ་སྦར་བའི་མིག་སྨན་དང་། ཉི་ཟླའི་རྡོ་རྗེ་ཆོས་བཅས་ལྷན་
ཅིག་པའི་མིག་སྨན་དག་བྱེད་མཆོག་གོ །༼འདིར་ཡང་མ་ཡིག་མི་གསལ་བས་དོགས་གནས་སོ། །༽མགོ་བོའི་མིག་སྨན་
དང་། །མིང་ངན་གཅོད་དང་མེ་ཏོག་ཅེས་བྱའི་ཁྲག །མིག་སྨན་དེ་ཡིས་མིག་ལ་བསྐུས་པ་ན། །རྒྱལ་པོའི་བཙུན་
མོ་དབང་དུ་བྱེད་པར་འགྱུར། དབང་དུ་བྱེད་པའི་རྫས་སོ། །ཀྲུན་ཏོའི་མེ་ཏོག་སྔོན་པོ་དང༌། ཙི་ཏྲ་ཀ་སྔོན་པོ་
འོ་མ་དང་བཅས་པ་དར་བར་ཟླ་གཅིག་འཐུང་ན་ལོ་སྟོང་དུ་འཚོའོ། །ནག་པོ་ཞེས་པ་འོད་མའི་སྣོད་དུ་བཅུག་
ནས་ཚེས་བརྒྱད་ལ་བསྒྲུབས་ཤིང་འཐུང་ན་ཉི་ཟླ་སྐར་མ་ནམ་གནས་ཀྱི་བར་དུ་འཚོའོ། །ཡུང་བ་བུང་བ་དང་
འདྲ་བ་རྙེད་ན་འོ་མ་དང་མཉེས་ལ་འཐུང་བས་ཚངས་པ་མདུན་ན་འདོན་གྱི་ཚེ་དང་མཉམ་པར་འགྱུར་རོ། །
དེ་བཞིན་ཤིང་ཆེན་གྱི་འབྲས་བུ་ཆུ་ཤིང་འབྲས་བུ་དང་འདྲ་བ་རྙེད་པར་གྱུར་ན། གང་དང་གང་དུ་གནས་པ་
དེར་གསོ་སྦྱོང་ལ་གནས་པས་འོ་མར་མཉེས་ནས་འཐུང་ན་སྐྲ་དཀར་དང་གཉེར་མ་རེངས་པར་བྱེད་དོ། །བཅུད་
ལེན་སྒྲུབ་པའི་རྒྱུད་དོ། །བཟའ་བ་ཐམས་ཅད་ཟོས་ནས་ནི། །སྣ་ནས་ཆུ་ནི་འཐུང་ན་ནི། །མགོ་བོའི་དུས་མིན་
སྐྲ་དཀར་དག །སྔགས་ཀྱི་སྦྱོར་བས་དེ་མེད་འགྱུར། །སོ་ཕག་དུ་བ་ཆང་དང་རྩབ་མོ་དང་། །རྭ་གཉིས་པ་ཡི་
207

ཀུན་མཁྱེན་མི་ཕམ་རྒྱ་མཚོའི་གསུང༌།
རྒྱལ་བྷིང་གི་རཱ་ཛ་ད་པོའི་ཁུ་བ་བཅས། །ཟངས་སྣོད་བུད་མེད་འོ་མ་དང་མཉེས་ནས། །མིག་ལ་བསྐུས་ན་མིག་
གི་ནད་རྣམས་སེལ། །ཛྭ་ལ་ཤེ་ལ་རྩ་བ་ནས་བཏོན་པའི། །རྩ་བ་བླངས་ནས་ལན་བདུན་བསྔགས་ཏེ། མགོ་
བོར་བཅིངས་པས་ཞག་གཅིག་པའི་རིམས་མེད་པར་བྱེད་དོ། །གསེར་ཤིང་ཌ་དྷུ་ར་གི་རྩ་བ་མགོར་བཅིངས་
ན་ཉིན་བཞི་པའི་རིམས་མེད་པར་བྱེད་དོ། །བྱིས་པ་གང་ཞིག་བ་ཀུ་ལའི་ཆུས་བཀྲུས་ནས་མ་ལས་བླང་ལ།
འབྱུང་པོའི་སྐྲས་བདུག་ཅིང་གོས་ངུར་སྨིག་བཀོན་ན་བདེ་བླག་ཏུ་སོས་པར་འགྱུར་རོ། །བྱིས་པ་ནུ་ཞོ་སྐྱུགས་
པ་ན་རྨ་བྱའི་སྒྲོ་བསྲེགས་པའི་ཐལ་བས་མགུལ་བ་བཅིངས་པར་བྱས་ན་སོས་སོ།།ཨུཏྤལ་གྱི་སྡོང་བུའི་ཕྱིན་
ཤུན་གྱི་ཁུ་བ་འོ་མས་བཀྲུས་ཏེ་འཐུང་བས་བུད་མེད་གང་ཞིག་རང་གི་ལས་ཀྱིས་མངལ་རླུགས་པའང་རྣལ་དུ་
གནས་པར་བྱེད་དོ། །ནིམ་པའི་ལོ་མ་བ་དུ་འོམར་བཏགས་ནས་རྡོ་རྗེའི་ཆུ་དང་ལྷན་ཅིག་བསྲེས་ཏེ་བྱིས་པ་
སྐྱེ་བའི་ཚེ་མངལ་ལ་བསྐུས་ན་བདེ་བར་བཙའ་བར་བྱེད་དོ། །ཡང་མ་ག་པི་ལིང་ཏ་ཡི་འབྲས་བུ་ལྔ་ཙམ་ཁོང་
དུ་བཏང་ནས་འོ་མ་འཐུང་ན་བུད་མེད་དེ་ལ་སྔགས་ཀྱི་མཐུས་བདེ་བར་བཙའ་བར་བྱེད་དོ། །ཡང་ལག་འུ་སུ་
སྨིན་གྱི་རྩ་བ་འོ་མར་བཏབ་སྟེ་འཐུང་ན་བུ་བདེ་བར་བཙའོ། །ཤུ་དག་གི་འབྲས་བུ་བཏགས་ནས་འོ་མར་བསྲེས་
ཏེ་བཙུན་མོ་གསོ་སྦྱོང་དང་ལྡན་པས་འཐུང་ན། རྒྱལ་བའི་མཚན་དང་ལྡན་པའི་བུ་ཐོབ་པར་འགྱུར་རོ། །ཤིང་
ཐོག་ཨུ་ཙ་ཏ་ཡི་རྩ་བ་ལ་སྔགས་བརྒྱ་ཕྲག་ཕྱེད་བཏབ་སྟེ་འཐུང་ན་མཚན་མ་ལས་སུ་རུང་བར་འགྱུར་རོ། །
ནཱ་ག་ན་ལེ་ཤམ་དཀར་པོ་ས་ལ་ཞེས་བྱ་བ་འོ་མ་སྦྱར་ཏེ་འཐུང་ན་མཚན་མའི་སྟོབས་བསྐྱེད་ཅིང་བུ་ཚ་འཕེལ་
བར་བྱེད་དོ། །ཆང་གི་ས་བོན་བྱེད་པར་སྤྲེའུའི་མི་གཙང་བ་བཅུག་ན། ཆང་དང་སྣོད་དུ་བཅས་པ་བརླག་པར་
བྱེད་དོ། །སླར་བ་ཀུ་ལས་བཀྲུས་ན་སྤྱད་དུ་རུང་ངོ་། །ཤིན་ཏུ་གནག་པའི་ཁྱི་མོའི་འོ་མ་བསྲུབས་པའི་མར་
གྱིས་བསྐུས་པའི་ར་ལྤགས་ཀྱི་ལྷམ་གྱོན་ན་ཆུ་ཡི་སྟེང་དུ་འགྲོ་བར་བྱེད་དོ། །རྫ་་མཁན་རྫ་མ་བསྲེགས་པའི་
མེར། །ཐོག་གིས་བཅག་པའི་ཤིང་བཅུག་ན།།དེ་མེ་འབར་བར་མི་འགྱུར་ཏེ། །ཆང་བླུག་སླར་ཡང་འབར་
བར་འགྱུར། །ཡ་ད་ཡང་དག་ཡིན་ནམ་ཀ་བ་ཀ་ནི་ཆོ་ག་དང༌། །ལྡན་པའི་ཞ་ཉེ་བྱང་བུ་བསྐོ་བྱས་ནས། །ཁ་ཡི་
ནང་དུ་བཅུག་ནས་འདུག་ན་ནི། །འཆིང་དང་མཚོན་ཆ་མི་བྱམས་པ་ལས་ཐར། །ཀཱ་མ་ར་ཡ་ཡི་གེ་རྣམས་དང་
ལྡན། །ཡི་གེ་ཀུན་ཀྱང་ཨེ་ཡིས་བརྒྱན་པ་ལ། །ཡང་དག་ཀ་བ་ཀ་ཡི་མཐའ་མར་ནི། །སྒོ་ང་བཞི་དང་ཚད་
གསུམ་གཉིས་གཉིས་སྦྱིན། །དན་ཏིལ་སྤང་རྒྱན་སྔོན་པོ་ཨུཏྤལ་ས་ར་པུ་ཀ་དང༌། །ནི་ཙུ་ལ་དང་གི་ལི་ཀླད་དམ་
རི་ཀར་ཎིའི་ཆུས། །ལན་བདུན་བར་དུ་བཀྲུས་པའི་ཞ་ཉེ་ཡི། །བྱང་བུ་ལ་ནི་བློ་དང་ལྡན་པས་བྲི། །ཤིང་སྒྲོག་
ལྕགས་སྒྲོག་ཁྲི་མོན་གཡུལ་ངོ་རུ། །མཚོན་ཆའི་ཆར་འབབ་པ་དང་གཞན་དག་ནི། །ཞེ་སྡང་པ་དག་ངེས་པར་
འཇོམས་བྱེད་པར། །རྒྱུད་ཆེན་འདིས་ནི་འགྲུབ་པར་འགྱུར་པ་ཡིན། ཞེས་སོ། །གཞན་ཡང་རྫས་ཀྱི་ལས་
208

གསར་རྙེད་ཐོར་བུ།
ཕྲན་ཚེགས་དང་། ཆར་དབབ་པ་དང་དངུལ་ཆུའི་རྫས་གྲུབ་པར་བྱས་ཏེ་མཁའ་སྤྱོད་དུ་འགྲོ་བར་བྱེད་པ་ལ་
སོགས་པ་རྟོགས་པ་བཞིན་དུ་ཤེས་པར་བྱའོ། ། འདིར་སྨྲས་པ། རིག་སྔགསཨུཏྤལ་དམར་པོའི་རྒྱན་གཅིག་
གིས། །མདའ་ལྔའི་བདག་པོ་དང་བཅས་ས་གསུམ་གྱི། །ཁེངས་པའི་རུ་མཚོན་ཅིག་ཆར་བསྙིལ་ནས་སུ། །
རྒྱལ་ཐབས་རང་གིར་བྱེད་པའི་ངོ་མཚར་མཐུ། །མཐོང་ནས་ལྷ་དང་་བཅས་པའི་འཇིག་རྟེན་ན། ཕན་བདེའི་
དོན་ཀུན་འཇོ་བའི་རིན་ཆེན་མཆོག །གཅིག་པུར་ངེས་པ་བརྟན་པོས་ཅོད་པཎ་གྱི། །རྒྱན་མཆོག་དམ་པར་
མི་འཛིན་བློ་ལྡན་སུ། །རྡོ་རྗེ་ཉི་མ་སྣང་བས་མཁའ་ཁྱབ་ཀྱི། །རྒྱལ་བའི་ཞིང་སྣང་རྒྱལ་ཀུན་ཐུགས་རྗེའི་མཐུ། །
རྗེས་ཆགས་འཆར་ཁའི་འོད་ཟེར་བཟང་པོའི་དཔྱིད། །པདྨ་བཞད་པའི་གེ་སར་བཅུད་དུ་བབ། །དེ་ལས་དངོས་
གྲུབ་སྦྲང་རྩིའི་དགའ་སྟོན་རྒྱུན། །དབྱར་གྱི་ཆུ་གཏེར་ཆེ་བཞིན་ལེགས་འཕེལ་བས། །དུས་ཀྱི་མཐར་ཡང་
སྐལ་བཟང་བུང་བའི་ཚོགས། །དགའ་བའི་རྩེ་འཇོ་ཉིན་བཞིན་འཕེལ་བར་བྱེད། །འདི་ལས་བྱུང་བའི་དགེ་
ཚོགས་དྲི་མེད་གང་། །རྫོགསལྡན་དུས་ཀྱི་སྤྲིན་བཟང་ཆེར་རྒྱས་པས། །ནམ་མཁའི་མུ་ཁྱུད་ཡངས་པོར་ཁྱབ་
བྱས་ནས། །མ་ལུས་སྐྱེ་རྒུའི་རེ་བ་སྐོང་གྱུར་ཅིག ཅེས་སྒྲོལ་མ་ཀུ་རུ་ཀུལླེའི་རྟོགས་པ་ལས་བྱུང་བའི་སྒྲུབ་
ཐབས་ཡིད་བཞིན་དབང་གི་རྒྱལ་པོ་ཇི་ལྟར་འདོད་པ་བཞིན་རྗེས་སུ་འཇོ་བ་འདི་ནི་དགོས་པ་ཁྱད་པར་ཅན་
དང་ལྡན་པར་མཐོང་ནས་རིང་མོ་ནས་སྙིང་གི་པདྨོར་འཆང་བ་ལས་སླད་ནས་གཞན་ལ་ཕན་པའི་བློས་རབ་
བྱུང་བཅོ་ལྔ་པའི་ས་གླང་མགོ་ཟླ་བའི་དཀར་ཕྱོགས་ཀྱི་གྲལ་ཚེས་༡༤་དགེ་བར་འཇམ་དཔལ་དགྱེས་པའི་རྡོ་
རྗེས་ལེགས་པར་གྲུབ་པ་བགྱིས་པ་སེམས་ཅན་ཐམས་ཅད་ལ་དངོས་གྲུབ་ཀྱི་མཆོག་ཏུ་གྱུར་ཅིག །མངྒ་ལཾ། །
2 0 9

ཀུན་མཁྱེན་མི་ཕམ་རྒྱ་མཚོའི་གསུང༌།
༄༅། །མ་ཧཱ་གུ་རུ་བློ་ལྡན་མཆོག་སྲེད་རྩལ། །རང་སེམས་རིག་སྟོང་ངང་ནས་
རྟག་ཏུ་བཞུགས། །གུས་པས་གསོལ་བ་བཏབ་ཚེ་མན་ངག་ཚོགས།།བློ་ཡི་
གཏེར་ནས་གཅིག་པར་ས་མ་ཡ་རྒྱ ཡིག་སྣ་དབང་དུ་བྱེད་འདོད་ན། མདུན་
དུ་པདྨ་རྒྱལ་པོ་ལ། །རྩ་གསུམ་སྲུང་མས་བསྐོར་བ་དམིགས། །ཐུགས་ཀར་
རིན་ཆེན་དཔལ་བེའུའི་ན། །འཇམ་དཔལ་དམར་སེར་རལ་པོད་འཛིན། །དེ་ལ་
ཚོགས་མཆོད་ཕུལ་བྱས་ལ། །གསོལ་བ་འདི་ལྟར་བཏབ་པར་བྱ། །ཕྱོགས་དུས་
རྒྱལ་བའི་ཡེ་ཤེས་སྐུ། །འཇམ་དཔལ་བློ་ལྡན་མཆོག་སྲེད་རྩལ། །མ་ཚོགས་
མཁའ་འགྲོས་བསྐོར་བ་ལ། །ཕྱི་ནང་གསང་བའི་ཚོགས་མཆོད་འབུལ། །ལུས་
ངག་ཡིད་གསུམ་མཆོད་པ་འབུལ།།བཞེས་ཤིག་ཐུགས་རྗེས་བྱིན་གྱིས་རློབས།།
ཁྱེད་ནི་རྒྱལ་བའི་གསང་མཛོད་འཛིན། །མ་མོ་མཁའ་འགྲོའི་ཚོགས་རྗེ་ཉིད། །
བདག་ལ་ཐུགས་རྗེས་བརྩེར་དགོངས་ནས། །ཐུགས་ཀྱི་གསང་མཛོད་ཕྱེ་ནས་
ཀྱང༌། །འཇིག་རྟེན་འདས་དང་མ་འདས་པའི། །ལས་དང་དངོས་གྲུབ་རབ་
འབྱམས་ཀྱི། །གནད་གསང་མན་ངག་བསྩལ་དུ་གསོལ། །སྐུ་གསུང་ཐུགས་
ཀྱིས་བྱིན་རློབས་ལ། །སྒོ་གསུམ་ཕྲིན་ལས་གྲུབ་པར་མཛོད། ། ཡེ་ཤེས་ལས་
དང་འཇིག་རྟེན་གྱི། །སྡེ་སྣོད་སྔགས་རྒྱུད་རབ་འབྱམས་གནད། །གབ་སྦས་
མེད་པར་རིག་གསང་ནས། །འཆར་བའི་མཐོང་བ་དམ་པ་སྩོལ། །སྣོད་བཅུད་
སྲིད་པ་རབ་འབྱམས་ན། །སྣོད་ཀྱི་ཁམས་ལ་གབ་པ་དང་། །དགོངས་པའི་རྩལ་
དུ་སྦས་པ་སོགས། །གསང་བའི་མན་ངག་གང་ཡོད་རྣམས། །ཁབ་ལེན་གྱིས་
2 1 0

གསར་རྙེད་ཐོར་བུ།
ནི་ཁབ་བཞིན་ཏུ། །བདག་གི་ལག་ཏུ་འགུགས་པར་མཛོད། །མཐའ་ཡས་འགྲོ་
ལ་ཕན་པའི་ཕྱིར། །གུས་པས་ཁྱོད་ལ་གསོལ་འདེབས་ན། །བསླུ་མེད་ཡེ་ཤེས་
རིན་པོ་ཆེ། །བདག་གི་རེ་འབྲས་སྩོལ་བར་མཛོད། །ཅེས་པས་གསོལ་བཏབ་
ཐུགས་ཀྱི་འོད། །རང་ལ་ཐིམ་པས་གསང་གསུམ་གྱིས། །བྱིན་རླབས་མན་ངག་
ཀུན་ཤེས་པའི། །དབང་བསྐུར་གསང་མཛོད་གཏད་པར་བསམ། ཨོཾ་ཨཱཿ ཧཱུྃ་བཛྲ་
གུ་རུ་པདྨ་རཱ་ཛ་དེ་བ་ཌ་ཀི་ནཱི་ཨ་ར་པ་ཙ་ན་དྷཱིཿ༔ཛཿ སརྦ་དྷརྨ་མནྟྲ་གུ་ཧྱ་ཨུ་པ་དེ་
ཤ་ཀརྨ་སིདྡྷི་ཝཱ་ཤཾ་ཀུ་རུ་ཡེ་་ཧཱ། ཞེས་བཟླ། མཐར་ཐུག་ལྷ་རྣམས་ཀུན། །
༦༠༥
འོད་ཞུ་རང་ཐིམ་དབྱེར་མེད་བསམ། །རྨི་ལམགླེགས་བམ་གཏེར་སོགས་རྙེད།།
ཉི་ཟླ་ཤར་དང་མེ་ཆེན་འབར། །མེ་ཏོག་ཚལ་གྱི་ལྟས་དང་ནི། །མཁའ་འགྲོས་
ལུང་སྟོན་མན་ངག་ལ། །དབང་འབྱོར་བློ་ཡི་གཏེར་ཁ་རྡོལ། །ཡར་གྱི་ཚེས་བཅུ་
ལ་སོགས་པར། །ལན་རེ་བྱས་ཀྱང་དངོས་གྲུབ་འབྱུང་། །མན་ངག་ལྡན་ཚེ་
སྣོད་མིན་ལ། །རབ་ཏུ་གསང་ཞིང་རང་ཉམས་བླངས། །བྱང་སེམས་ལྡན་པས་
གཞན་ཕན་བྱ། །འདི་དག་དེ་ཡི་དམ་ཚིག་གོ། །ཟླ་༡༡་ཚེས་༡༥་ཉི་ཟླ་གཟའ་
སྐར་གསུམ། །མཐོང་ཚེ་ཀཿཐོག་རྡོ་རྗེ་ཡི། །གདན་དུ་མི་ཕམ་རྣམ་རྒྱལ་གྱིས། །
ཡིད་ལ་ཤར་བ་མངྒ་ལམ། །
21 1

ཀུན་མཁྱེན་མི་ཕམ་རྒྱ་མཚོའི་གསུང་།
༄༅། །རིག་བྱེད་མའི་བསྟོད་པ་དཔལ་ལྡན་ས་གསུམ་དགའ་
བའི་དགའ་སྟོན་ཞེས་བྱ་བ་
བཞུགས་སོ། །
༈ ཧྲཱིཿ རྒྱལ་ཀུན་སོ་སོར་རྟོགས་པའི་ཡེ་ཤེས་སྐུ། །བདེ་སྟོང་རྗེས་སུ་ཆགས་
པའི་རང་མདངས་ལས། །བདེ་ཆེན་དགའ་བ་སྐེད་པའི་དཔལ་མོ་ནི། །དྲན་
པས་ཡིད་ཀྱི་གདུང་སེལ་ཁྱོད་ལ་འདུད། །རབ་དམར་བྱེ་རུའི་འཁྲི་ཤིང་ལྟ་
བུའི་སྐུ། །བཅུ་དྲུག་ལང་ཚོ་མཛེས་པའི་རྣམ་འགྱུར་ཅན། །པདྨ་བཞད་པའི་
ཞལ་རས་དང་ལྡན་པ། །ས་གསུམ་བརྟན་པ་འཕྲོག་བྱེད་ཁྱོད་ལ་འདུད། །ཆོས་
ཀུན་མཉམ་པ་ཉིད་ཀྱི་ནམ་མཁའ་ལ། །ཐུགས་རྗེའི་སྤྲིན་ཆེན་རབ་ཏུ་དཀྲིགས་
བྱས་ནས། །འགྲོ་ཀུན་ཕོངས་པ་ཀུན་ལས་སྒྲོལ་ལོ་ཞེས། །མི་འཇིགས་ཕྱག་རྒྱས་
དབུག་དབྱུང་མཛད་ལ་འདུད། །གློག་ལྟར་གཡོ་བའི་སྤྱན་གྱིས་རྣམ་གཟིགས་
ནས། །ཨུཏྤལ་དམར་པོའི་མདའ་མཆོག་གཡས་ན་གསོར། །ཕྲིན་ལས་ལྷག་
པར་མྱུར་བའི་ཚུལ་ཉིད་ཀྱིས། །བྱིན་རླབས་བདད་རྩིའི་ཆར་འབེབ་ཁྱོད་ལ
འདུད། །འགྲོ་འོང་བྲལ་བ་རྨི་ལམ་ལྟ་བུ་ཡི། །སྲིད་པར་འཇིགས་མེད་སེང་གེ་
བསྒྱིངས་པའི་ཚུལ། །མགོན་མཛད་དཔའ་མོའི་དམ་བཅའ་མི་བསྙེལ་བའི། །
རིན་ཆེན་གཞུ་མཆོག་བསྣམས་པ་ཁྱོད་ལ་འདུད། །བུམ་བཟང་དཔག་བསམ་
21 2

གསར་རྙེད་ཐོར་བུ།
ནོར་བུའི་ཚུལ་གྱིས་ནི། །ཡིད་ལ་རེ་བའི་དཔལ་རྣམས་མ་ལུས་པ། །ཡིད་བཞིན་
རྗེས་སུ་འཇོ་བའི་མཐུ་མངའ་བའི། །ཡིད་འོང་ཨུཏྤལ་དམར་པོ་བསྣམས་ལ་
འདུད། །ལེ་རྒན་དར་དང་རིན་ཆེན་རྒྱན་ཆ་ཅན། །ཁམས་གསུམ་རྣམ་པར་
རྒྱལ་བའི་བརྟུལ་ཞུགས་ཀྱིས། །སྒྲ་གཅན་འདོད་ལྷ་ཆུང་མར་བཅས་པ་ནི། །
བསྒྲིངས་པའི་ཚུལ་གྱིས་གནོན་པར་མཛད་ལ་འདུད། །མཁའ་དབྱིངས་རབ་
ཏུ་ཁྱབ་པའི་འོད་ཟེར་ནི། །རབ་དམར་འཆར་ཁའི་མདངས་ལྡན་དྲྭ་བའི་ཀློང་། །
རྡོ་རྗེའི་སྐྱིལ་ཀྲུང་པད་ཟླའི་གདན་ལ་བཞུགས། །སྲས་བཅས་རྒྱལ་བས་
བསྔགས་ལ་ཕྱག་འཚལ་ལོ། །དགྱེས་ཞལ་པདྨ་འཛུམ་པའི་རྣམ་འགྱུར་ལ། །
ཚེམས་ཕྲེང་གེ་སར་འོད་བཟང་ངོམ་བཞིན་དུ། །བཞད་པ་བརྒྱད་ལྡན་གསུང་
གིས་ས་གསུམ་གཡོ། །བདུད་ཀྱི་གཡུལ་ཆེན་འཇོམས་ལ་ཕྱག་འཚལ་ལོ། །
སྲིད་དང་ཞི་བའི་དང་བཅུད་མ་ལུས་པ། །གཅིག་ཏུ་བསྡུས་འདྲ་མཚུངས་མེད་
མངོན་དགའི་གཟུགས། །ཁབ་ལེན་རྡོ་ཡིས་ལྕགས་ལྟར་བརྟན་གཡོའི་བཅུད།།
གཡོ་ཞིང་སྡུད་པར་མཛད་ལ་ཕྱག་འཚལ་ལོ། །སྤྱན་རས་གཟིགས་དབང་ཞལ་
གྱི་ཆུ་སྐྱེས་ལས། །ལེགས་འཁྲུངས་རྒྱལ་ཀུན་ཕྲིན་ལས་ལྷ་མོ་ནི། །འོད་ཟེར་
དཔག་མེད་རྒྱལ་བའི་ཅོད་པཎ་ཅན། །སྲས་བཅས་རྒྱལ་བའི་ཡུམ་ལ་ཕྱག་
འཚལ་ལོ། །གང་གིས་ཁྱོད་ཞབས་དྲན་པའི་མོད་ཉིད་ལ། །འཇིགས་དང་སྡུག་
བསྔལ་རྒུད་པ་མ་ལུས་པ། །རབ་གསལ་ཉི་མའི་འོད་ཀྱིས་མུན་པ་བཞིན། །
ཀུན་ནས་འཇོམས་པར་མཛད་ལ་ཕྱག་འཚལ་ལོ། །ཁྱོད་ཀྱི་རིགས་སྔགས
21 3

ཀུན་མཁྱེན་མི་ཕམ་རྒྱ་མཚོའི་གསུང༌།
ལྕགས་ཀྱུ་རྣོན་པོ་གང་། །ས་གསུམ་བརྟན་པ་དབང་མེད་འཕྲོག་བྱེད་པ། །
བཟླས་པ་ཙམ་གྱིས་རབ་འབྱམས་དབང་གི་ལས། །ཐོགས་མེད་གྲུབ་པར་
མཛད་ལ་ཕྱག་འཚལ་ལོ། །གཞན་ཡང་བློ་མཆོག་ཉི་མའི་སྣང་བ་དང་། །ས་
གསུམ་འབྱོར་བ་ནོར་བུའི་གཏེར་ཆེན་པོ། །བརྟན་གཡོའི་དུག་འཇོམས་བདུད་
རྩིའི་དཔལ་རྣམས་ཀྱང་། །བཟླས་པ་ཙམ་གྱིས་གྲུབ་ལ་ཕྱག་འཚལ་ལོ། །བདེ་
ནས་བདེ་བར་སྲིད་དང་ཞི་བའི་དཔལ། །མ་ལུས་རང་གིར་བྱེད་པའི་དབང་
ཕྱུག་གི །མངའ་དབང་ཆེན་པོའི་རྒྱལ་ཐབས་བརྩལ་ནས་ཀྱང་། །བླ་མེད་གོ་
འཕང་སྦྱིན་ལ་ཕྱག་འཚལ་ལོ། །ཨེ་མ་རྒྱལ་ཀུན་ཡུམ་གྱུར་རིག་བྱེད་མ། །ཁྱོད་
ནི་ཕོངས་པ་ཀུན་ལས་སྒྲོལ་བའི་གཉེན། །བདེ་བས་དབུལ་ཞིང་འདོད་པའི་
མེ་འབར་བ། །ཉམ་ཐག་ཚོགས་ཀྱི་སྐྱབས་མགོན་གཅིག་པུ་ལགས། །སྙིགས་
མའི་སྐྱེ་བོ་སྐལ་བ་དམན་པ་རྣམས། །བདུད་ཀྱི་མདའ་ལྔས་སྙིང་ལ་ཟིན་གྱུར་
ཅིང༌། །བསྐམ་ཆགས་གདུང་བ་ལྷག་པར་འཕེལ་བའི་ཚེ། །སྐྱོབ་པའི་ཞལ་
བཞེས་དམ་བཅས་དགོངས་པར་མཛོད། །ཉམ་ཐག་ཚོགས་ཀྱིས་ཁྱོད་ལ་གསོལ་
བཏབ་ན། །མྱུར་བའི་ཚུལ་གྱིས་བདག་གིས་སྐྱོབ་བོ་ཞེས། །བདེན་གསུང་རྡོ་
རྗེའི་ཚིག་གིས་སྒྲོལ་མའི་མཚན། །མཐའ་ཡས་རྒྱལ་བའི་ཞིང་དུ་རྣམ་པར་
གྲགས། །དེ་ཕྱིར་སྡུག་བསྔལ་མང་ལྡན་སྲིད་པའི་མཚོར། །འཕྱན་པའི་འགྲོ་
བ་ཀུན་ལ་རྗེས་བརྩེ་བས། །བཅོམ་ལྡན་འདས་མ་ཁྱེད་ལ་གསོལ་འདེབས་ན།།
བདེན་པའི་གསུང་གིས་བསྔགས་པ་དོན་ཡོད་མཛོད། །ཡིད་ལ་ཇི་ལྟར་བསམ་
214

གསར་རྙེད་ཐོར་བུ།
པའི་དོན་རྣམས་ཀུན། །ཡིད་བཞིན་འགྲུབ་པར་མཛད་པའི་ཐུགས་རྗེའི་ཤུགས།།
མྱུར་དུ་ཕྱུང་ནས་ཉམ་ཐག་བདག་ཅག་ལ། །དངོས་གྲུབ་འདོད་རྒུའི་ཆར་རྒྱུན་
འབེབ་པར་མཛོད། །ཅེས་རིག་བྱེད་མའི་བསྟོད་པ་དཔལ་ལྡན་ས་གསུམ་
དགའ་བའི་དགའ་སྟོན་ཞེས་བྱ་བ་མི་ཕམ་རྣམ་པར་རྒྱལ་བས་རབ་ཚེས་ལྕགས་ཡོས་དབོ་ཟླའི་ཚེས་བཅུ་དགུར་
སྒྲུབ་ཁང་བདུད་ལས་རྣམ་རྒྱལ་དུ་ཤར་མར་བྲིས་པ་དགེ་ལེགས་རྒྱ་ཆེར་འཕེལ་ལོ། །
215

ཀུན་མཁྱེན་མི་ཕམ་རྒྱ་མཚོའི་གསུང༌།
༄༅། །སྒྲོལ་མ་རིག་བྱེད་མའི་མཆོད་ཆོག་དཔག་བསམ་ཤིང་ཆེན་
བཞུགས་སོ། །
གང་དུ་བ་བྱུང་དང་དྲི་བཟང་གིས་བྱུགས་པའི་མཎྜལ་གྱི་སྟེང་རྗེ་བཙུན་མའི་རས་བྲིས་བཀྲམ། དེའི་མདུན་
དུ་གཙང་མར་སྦྱར་བའི་ཉེར་སྤྱོད་དང་འབུལ་གཏོར་སོགས་ཇི་འབྱོར་བའི་མཆོད་པ་བཟང་རྒུས་བསྐོར་བདག་
གི་རྣལ་འབྱོར་གྲུབ་ནས། མདུན་གྱི་རྫ་ས་རྣམས། ཨོཾ་ཨ་མྲྀ་ཏེ་ཧཱུྃ་ཕཊ་ཀྱིས་བསངས། ་བྷ་ཝས་
སྦྱངས། སྟོང་པའི་ངང་ལས་བྷཾ་ལས་རིན་ཆེན་སྣོད། །ཡངས་ཤིང་རྒྱ་ཆེར་གྱུར་
པ་སྣ་ཚོགས་སུ། ། ཨོཾ་ལས་བྱུང་བའི་མཆོད་པའི་སྤྲིན་གྱི་ཚོགས། །ཀུན་ཏུ་བཟང་
པོའི་རྣམ་རོལ་ཉིད་དུ་གྱུར། ཨོྃ་བཛྲ་ཨཧཱུྃ་ཨཱཿ ཧཱུྃཧཱུཾ་སོགས་ཤབྟའི་བར་དང་། ན་མཿསརྦ་
བུདྡྷ་བོ་དྷི་ས་ཏྭ་བྷྱ༔ ཨོཾ་སརྦ་བིད་པཱུ་ར་པཱུ་ར། སུ་ར་སུ་ར་ཨ་ཝརྟ་ཡ། ཨཝརྟཱ'
ཡ་་ཧྭ༔ ཞེས་བྱིན་གྱིས་བརླབ་ལ། ན་མོ། རྒྱལ་ཀུན་ཡུམ་གྱུར་སྒྲོལ་མ་རིགས་བྱེད་
མ༑ ༑རབ་འབྱམས་སྐྱབས་ཡུལ་རྒྱ་མཚོའི་ཚོགས་དང་བཅས། །ཐུགས་རྗེས་
དབང་གིས་གནས་འདིར་གཤེགས་མཛད་ནས། །དགྱེས་པར་བཞུགས་ལ་
མཆོད་པ་བཞེས་སུ་གསོལ། །ༀ་ཀུ་རུ་ཀུལླེ་ས་པ་རི་ཝ་ར་བཛྲ་ས་མཱ་ཛཱ༔ སྤྱན་
དྲངས། པདྨ་ཀ་མ་ལ་ཡེ་སྟེ། གྱིས་གདན་ཕུལ། ཧོ། བདེ་གཤེགས་རིག་ལྔ་ཡབ་ཡུམ་
བྱིན་རླབས་ལས། །སྣང་སྲིད་རྣམ་པར་དག་པ་མཆོད་པའི་སྤྲིན། །མེ་ཏོག་སིལ་
མ་ཕྲེང་བའི་བྱེ་བྲག་དང་། །བྱེ་མ་ཕུར་མ་བདུག་པའི་སྤྲིན་ཆེན་པོ། །རིན་ཆེན་
216

གསར་རྙེད་ཐོར་བུ།
མར་མེའི་སྣང་བ་ཀུན་དུ་འབར། །ཡིད་འོང་ཆུ་གཙང་སྤོས་ཀྱི་ངད་ལྡང་བ། །
བཟའ་བཅའ་བཏུང་བ་ལྷ་ཡི་ཞལ་ཟས་རིགས། །བདུད་རྩིའི་མཆོད་ཡོན་བཅུད་
མཆོག་རྫིང་བུར་བསྐྱིལ། །གཙང་མའི་ཞབས་བསིལ་པདྨ་རྒྱས་པའི་མཚོ། །
དཔག་བསམ་འབྲུ་སྨན་མེ་ཏོག་སྐྱེད་མོའི་ཚལ། །རིན་ཆེན་ཁང་བཟང་དྲ་བ་
དྲ་ཕྱེད་ཅན། །གོས་རྒྱན་གདན་སོགས་རྣམ་མང་བཀོད་པའི་མཛོད། །གདུགས་
དང་རྒྱལ་མཚན་བ་དན་བླ་རེ་འཕན། །སིལ་སྙན་རོལ་མོ་གླུ་དབྱངས་བསྟོད་
པའི་ཚིག །རྣམ་མང་རྒྱན་མཛེས་ཕྱག་རྒྱ་གར་ལྡན་པའི། །མཆོད་པའི་སྤྲིན་
ལྡན་ཁྱེའུ་བུ་མོའི་ཚོགས། །གསེར་རི་བུམ་བཟང་ཡིད་བཞིན་ནོར་བུའི་གཏེར།།
འདོད་འབྱུང་སྤྲིན་ཆེན་མ་རྨོས་ལོ་ཏོག་ཚལ། །འདོད་འཇོའི་བ་མཆོག་རྒྱལ་སྲིད་
རིན་ཆེན་བདུན། །ཉེ་བའི་རིན་ཆེན་རྫས་བརྒྱད་རྟགས་བརྒྱད་དང༌། །ཉེ་བར་
མཁོ་བའི་ཡོ་བྱད་ཀུན་ལྡན་ཞིང་། །རྣམ་མང་བདེ་བའི་འདུ་བྱེད་ཡོངས་སུ་ཚང་།།
རྡོ་རྗེའི་ལྷ་མོ་བཅུ་དྲུག་ལ་སོགས་པ། །མདོར་ན་མཁའ་ཁྱབ་ཞིང་ཁམས་རབ་
འབྱམས་ཀྱི། །གཟུགས་སྒྲ་དྲི་རོ་རེག་བྱ་ཆོས་ཀྱི་མཆོག །ལྷ་ཀླུ་གནོད་སྦྱིན་མི་
ཡི་འབྱོར་པ་དང་། །ཕྱོགས་བཅུའི་བྱང་ཆུབ་སེམས་དཔའི་མཆོད་པ་རྣམས། །
ཕྱོགས་བཅུ་ཀུན་ནས་སྤྲིན་བཞིན་གཏིབས་བྱས་ཏེ། །རྒྱལ་བ་སྐྱེད་པའི་ཡུམ་
མཆོག་ཁྱེད་ཉིད་དང༌། །གང་ཡང་ཕྱོགས་བཅུའི་འཇིག་རྟེན་ཁམས་བཞུགས་
པའི། །རྒྱལ་བ་རྒྱ་མཚོ་སྲས་དང་སློབ་མར་བཅས། །མ་ལུས་ཀུན་ལ་རབ་ཏུ་
དངས་བའི་བློས། །ཕྱི་མའི་མུ་མཐར་ཐུག་པར་བདག་འབུལ་ན། །ཐུགས་རྗེ་
217

ཀུན་མཁྱེན་མི་ཕམ་རྒྱ་མཚོའི་གསུང༌།
བརྩེ་བ་ཆེན་པོས་ལེགས་བཞེས་ནས། །མཁའ་ཁྱབ་འགྲོ་བ་ཀུན་གྱི་དོན་སླད་
དུ༑ ༑རྣམ་གཉིས་སྔགས་ཀྱི་གྲུབ་པ་ཡོངས་སྩོལ་མཛོད། མཆོད་གཟུངས་བཟླའོ། །
དེ་ནས་བསྟོད་པ་ནི། ཧི༔ ཞིང་ཁམས་ཐམས་ཅད་ཡོངས་སུ་དག་པ་ལ། །རིན་ཆེན་
མེ་ཏོག་དམར་པོ་གཅལ་དུ་བཀྲམ། །དུས་གསུམ་སངས་རྒྱས་ཐམས་ཅད་སྐྱེད་
པའི་ཡུམ། །ཡུམ་གྱུར་སྒྲོལ་མ་ཁྱེད་ལ་ཕྱག་འཚལ་བསྟོད། །ཐུགས་རྗེས་རྗེས་
སུ་ཆགས་པའི་སྐུ་མཆོག་དམར། །མི་འཇིགས་ཕྱག་རྒྱས་འགྲོ་ལ་དབུགས་
དབྱུང་ཞིང༌། །ཐབས་ཤེས་མདའ་གཞུས་སྣང་སྲིད་དབང་དུ་བྱེད། །ཨུཏྤལ་
དམར་པོས་དངོས་གྲུབ་ཆར་ལྟར་འབེབས། །དྲན་པ་ཙམ་གྱིས་རྒུད་པ་ཀུན་
སེལ་ཞིང༌། །འདོད་རྒུའི་མཆོག་སྩོལ་ཡིད་བཞིན་ནོར་བུའི་ཚུལ། །རྒྱལ་ཀུན་
སོ་སོར་རྟོགས་པའི་ཡེ་ཤེས་སྐུ། །བདེ་ཆེན་དབང་གི་ལྷ་མོ་ཁྱོད་ལ་འདུད། །
རང་བཞིན་རྣམ་བྲལ་རྨི་ལམ་ལྟ་བུ་ཡི། །སྲིད་པར་སྲེད་པས་སྐོམ་བཞིན་རྒྱུ་བ་
རྣམས། །ཚད་མེད་ཐུགས་རྗེའི་ཆར་གྱིས་ཚིམ་མཛད་པ། །ཕན་བདེའི་གཏེར་
ཆེན་ཁྱོད་ཀྱི་ཞབས་པད་ལ། །དངས་བའི་སེམས་ཀྱིས་དད་པའི་ཤུགས་ཕྱུང་སྟེ།།
དངོས་པོ་ཀུན་གྱིས་འདུད་ཅིང་བསྟོད་བྱེད་ན། །རྨད་བྱུང་དབང་གི་ཕྲིན་ལས་
ཀུན་འགྲུབ་ཅིང་། །བདེ་གཤེགས་དཔལ་ཡོན་བདག་ལ་སྒྲུབ་པར་མཛོད།
ཅེས་སོ། །གཏོར་མ་འབུལ་བ་ནི། གཞུང་བཞིན་ནོ།། མཎྜལ་ནི་སྤྱི་ལྟར་བྱའོ། །མཆོད་བསྟོད་རྒྱས་པར་བྱ་
ན་འདིས་བྱའོ། །གཞན་ཡང་དངོས་བཤམས་མེད་ཀྱང་། སྟོང་པའི་ངང་ལས་བྲག་ཡིག་ལས་
བྱུང་བའི། །དཔག་བསམ་ཤིང་ཆེན་ནམ་མཁའི་མཐར་ཁྱབ་པ། །ཀུན་བཟང་
218

གསར་རྙེད་ཐོར་བུ།
མཆོད་པའི་སྤྲིན་ཕུང་འཕྲོ་བ་ཡིས། །སྣང་སྲིད་ལྷ་ཡི་འཁོར་ལོར་གྱུར་དེ་མཆོད།
ཅེས་བསམ་ལ། རྗེ་བཙུན་མ་འཕགས་པ་རྒྱ་མཚོའི་ཚོགས་དང་བཅས་པ་དང་། གཞན་ཡང་སེམས་ཅན་ཐམས་
ཅད་བཀུག་སྟེ་ཐམས་ཅད་རྗེ་བཙུན་མའི་རྣམ་པར་ཡོངས་སུ་གྱུར་པར་བལྟོས་ལ་དེ་རྣམས་ལ་ཅི་འདོད་པའི་
ལོངས་སྤྱོད་དང་ཁྱད་པར་ལྷ་རྫས་ཀྱི་བུ་མོ་དང་ཁྱེའུ་སོགས་རང་ཉིད་ཀྱིས་དངོས་གྲུབ་གང་འདོད་པའི་རྣམ་
པ་དེ་ལྟ་བུ་ནན་ཏན་དུ་འབུལ་བར་བསམ་ལ། མཆོད་བསྟོད་འདི་ཉིད་འདོན་པར་བྱའོ། །འདི་ནི་ཐུན་མཚམས་
ཀྱི་བྱ་བ་སྔགས་གྲུབ་པའི་ཐབས་ཀྱི་རྒྱལ་པོ་ཚོགས་རྫོགས་པར་བྱེད་པའི་མན་ངག་སྟེ། མཆོད་བསྟོད་འདི་
འདོན་པ་ལ་དབང་ཕྱུག་རྒྱ་ཆེན་པོ་འབྱུང་བའི་རྟེན་འབྲེལ་ཡོད་དོ། །ཞེས་རབ་བྱུང་བཅོ་ལྔ་པའི་ས་གླང་མགོ་
ཟླའི་ཚེས་བཅུ་དྲུག་རེས་གཟའ་བཀྲ་ཤིས་དང་རྒྱུ་སྐར་གྲུབ་པའི་རྒྱལ་མོ་རྩེ་བའི་དུས་བཟང་པོར་སྒྲུབ་ཁང་
བདུད་ལས་རྣམ་རྒྱལ་དུ་འཇམ་དཔལ་དགྱེས་པའི་རྡོ་རྗེ་འམ་པདྨ་བཞད་པ་རྩལ་ཞེས་པའི་བློ་ཡི་ཆུ་གཏེར་
ནས་ཕྱུང་སྟེ་ཐུན་མཚམས་སུ་ཡི་གེར་བྲིས་པ་མངྒ་ལཾ།
2 19

ཀུན་མཁྱེན་མི་ཕམ་རྒྱ་མཚོའི་གསུང༌།
༄༅། །རྟོག་པ་ལས་གསུངས་པའི་ལྷ་མོ་འོད་ཟེར་ཅན་གྱི་སྒྲུབ་
ཐབས་དངོས་གྲུབ་འདོད་དགུའི་དཔལ་འབར་
ཞེས་བྱ་བ་བཞུགས་སོ། །
ཨོྃ་བི་ཛ་ཡནྟུ། ཡེ་ཤེས་ཉི་མ་འབར་བའི་འོད་ཟེར་གྱིས། །ཕྱོགས་ཀུན་རྣམ་པར་སྣང་མཛད་རྒྱལ་བ་དང་། །
རྒྱལ་བའི་སྲས་བཅས་ཕྱོགས་བཅུར་བཞུགས་རྣམས་ལ། །ཕྱག་འཚལ་དེང་འདིར་སྲིད་ལས་རྒྱལ་གྱུར་ཅིག
།རྒྱུད་ཀྱི་དམ་པ་སྒྱུ་མའི་འོད་ཟེར་ཅན། །འབྱུང་བ་ལས་བྱུང་རྟོག་པའི་རྒྱལ་པོ་ལས། །ལེགས་པར་བཏུས་ཏེ་
བརྩེ་བའི་བསམ་པས་འདིར། །འོད་ཟེར་ཅན་གྱི་སྒྲུབ་ཐབས་གསལ་བར་བཤད། །སྲས་བཅས་རྒྱལ་བའི་ཕྲིན་
ལས་ལོ་ཉ་མོ། །གློག་ལྟར་མྱུར་བའི་ཐུགས་རྗེས་སྒྲུབ་མཆོག་ལ། །ཇི་ལྟར་འདོད་པའི་མཆོག་རྣམས་ངེས་རྩོལ་
བ༑ ༑ཡེ་ཤེས་སྒྱུ་མའི་སྐུ་ཅན་ལྷ་མོ་འདི། །གང་གིས་བསྒྲུབས་པས་འཇིགས་པ་ཀུན་སེལ་ཞིང༌། །བློ་གྲོས་
གསལ་འགྱུར་ནོར་འབྲུ་འཁོར་འཕེལ་ལ། །དངོས་གྲུབ་མ་ལུས་ཡིད་བཞིན་ཐོབ་བྱེད་པ། །དེ་ནི་ཇི་ལྟར་འབད་
པས་སྒོམ་མི་བྱེད། །བསོད་ནམས་དམན་པ་སྙིགས་མའི་དུས་ཀྱི་ཚེ། །ལྷ་གཞན་བསྒྲུབས་ཀྱང་འབྲས་བུ་འབྱིན་
དཀའ་བ། །དེ་ཚེ་ལྷ་མོ་འདི་དང་འཇམ་པའི་དབྱངས། །འགྲུབ་ཅེས་རྡོ་རྗེ་འཆང་གིས་རྒྱུད་ལས་བསྔགས། །
ལྷ་མོ་འདི་ཡི་མཚན་ཙམ་འཛིན་པ་ཡང་། །བལྟར་མེད་བཅིངས་མེད་དགག་ཏུ་མེད་སོགས་ཀྱི། །དགྲ་ཡི་དབང་
དུ་ནམ་ཡང་མི་འགྲོ་ཞེས། །རྐང་གཉིས་གཙོ་བོས་བདེན་པའི་ཚིག་ཏུ་གསུངས། དེ་ཕྱིར་བར་ཆད་འཚེ་བ་ཀུན་
སྤངས་ནས། །བདེ་མཆོག་རྒྱལ་བའི་གོ་འཕང་སྒྲུབ་བྱེད་ཅིང་། །རབ་འབྱམས་ལས་ཀྱི་མངའ་དབང་ཐོབ་འདོད་
པས། །ཚུལ་འདིར་འབད་པ་ཀུན་གྱིས་འཇུག་པར་རིགས། །དངོས་གྲུབ་འདོད་པས་རས་སམ་ཤིང་གི་ངོས། །
མྱ་ངན་མེད་པའི་ཤིང་དྲུང་པདྨ་ལ། །གནས་པའི་ལྷ་མོ་རྒྱན་རྣམས་ཀུན་ལྡན་རྣམ་སྣང་སྤྱི་བོར་བཞུགས་པ་ཞིང༌།
སྟོད་གཡོགས་དང་ནི་ཨཾ་རག་སྔོན་པོས་ཀླུབ། །མཆོག་སྦྱིན་མྱ་ངན་མེད་པའི་ཡལ་ཀའི་ཕྱག །སྤྱི་བོར་མཆོད་
རྟེན་དང་བཅས་གཞོན་ནུ་མ། །གསེར་མདོག་གཡོན་དུ་གཟིགས་ཚུལ་མཛེས་པ་ཡི། །མྱ་ངན་མེད་པའི་འོད་
ཟེར་ཅན་དེ་བྲི། རི་མོ་མཁའ་འགྲོ་སྟོང་གནས་པས། མཆན། དེ་ལ་རབ་ཏུ་གནས་ཤིང་མཆོད་པ་གྱ་ནོམ་པ་ཕུལ་
2 2 0

གསར་རྙེད་ཐོར་བུ།
ལ། དེ་ཉིད་མདུན་དུ་བཀྲམ་ཞིང་ལྷ་མོ་དངོས་སུ་བསམ་ལ་གུས་ཤིང་དགའ་བ་ཆེན་པོས་དེ་ཡི་དྲུང་དུ་སྙིང་
པོ་ཡི་གེ་དྲུག་པ་སྟོང་ཙམ་བཟླ་བར་བྱའོ། །དེ་ནས་སྲུང་ཞིང་བྱིན་གྱིས་བརླབ་པའི་ཕྱིར་རས་བྲིས་ཀྱི་མདུན་
དུ་འདུག་ལ། སྔོན་འགྲོ་བྱས་ནས། བྱང་ཆུབ་མཆོག་གི་ཕྱག་རྒྱ་བཅས་ལ། བདག་མེད་པའི་དོན་དྲན་པ་དང་
བཅས། རང་གི་སྙིང་གར་ཨཾ་ཉིན་མོ་ཡིན་ན། མཆན། ལས་ཉི་མའམ་ཨ་མཚན་མོ། མཆན། ལས་ཟླ་བའི་སྟེང་
དུ་ཨོཾ་ཡིག་དཀར་པོའི་འོད་ཀྱིས་རང་ཉིད་སྐད་ཅིག་གིས་རྒྱལ་བ་རྣམ་པར་སྣང་མཛད་གསེར་གྱི་མདོག་ཅན་
བྱང་ཆུབ་མཆོག་གི་ཕྱག་རྒྱ་མཛད་པ། རལ་པའི་ཅོད་པཎ་ཅན། རྒྱན་ཀུན་དང་ལྡན་པ་པདྨའི་སྙིང་པོ་དང་
སེང་གེའི་ཁྲི་ལ་རྡོ་རྗེའི་སྐྱིལ་མོ་ཀྲུང་གིས་བཞུགས་པ། ཤིན་ཏུ་ཞི་ཞིང་ཏིང་ངེ་འཛིན་ལ་སྙོམས་པར་ཞུགས་
པའི་བདག་ཉིད་ཅན་དུ་གསལ་བའི་སྐུ་ལས་འོད་ཟེར་དཔག་ཏུ་མེད་པ་འཕྲོས་པས། ཕྱོགས་ཐམས་ཅད་དུ་
འོད་དཀར་པོའི་རྭ་བ་ཟླུམ་པོ་རྩེ་མོ་མཆོད་རྟེན་གྱི་རྣམ་པ་ཅན་ཅིས་ཀྱང་མི་ཤིགས་པའི་རང་བཞིན་དུ་གྱུར།
དེ་ནང་བསྲུང་བྱ་རྣམས་ཀྱང་བསྒོམ། རང་གི་ཐུགས་ཀར་ཟླ་བའི་སྟེང་དུ་མཱཾ་ལས་མྱ་ངན་མེད་པའི་ཤིང་གི་ཡལ་
ག་མེ་ཏོག་དང་བཅས་པ་ལ་ཟླ་བ་མཱཾ་དང་བཅས་པས་མཚན་པ་དེ་ཡོངས་སུ་གྱུར་པ་ལས་འོད་ཟེར་ཅན་སེར་
མོ་སྐེམ་པའི་ལུས་ཅན་རྒྱན་ཀུན་དང་ལྡན་པ་ཕྱག་གཡས་ན་ཁབ་དང་གཡོན་པས་སྐུད་པ་བསྣམས་པ།
ཞབས་གཉིས་མཉམ་པར་བཞེངས་པ་ཅན་དུ་བསམ་ལ་རང་གི་སྣ་བུག་གཡས་ནས་སྤྲོས་ཏེ་མདུན་དུ་ཟླ་བའི་
གདན་ལ་བཞུགས་ཉིན་མོ་ཉི་མ་དང་པར་གྱུར། དེ་ལས་རང་འདྲའི་སྤྲུལ་པ་དཔག་ཏུ་མེད་པས་གནོད་བྱེད་ཐམས་
ཅད་བཀུག འོད་ཀྱི་རང་བཞིན་གྱི་ཁབ་སྐུད་ཀྱིས་ཁ་མིག་ཐམས་ཅད་བཙེམ། ཡན་ལག་ཀུན་བཅིངས་ནས་
ར་བའི་ཕྱི་རོལ་གྱི་འོབས་ཀྱི་ནང་དུ་འཕངས་ཤིང་གཡོ་མེད་དུ་འཆིང་བར་བསམ་ལ། གཟུངས་ཀྱི་མདོ་འདོན།
གླེང་བཞི་༼གཞི༽དང་བཅས་པའི་སྔགས་བཟླས་ན་ནོར་དང་འབྲུ་དང་གཡོག་འཁོར་འཕེལ་བར་བྱེད་ལ་མཆོག་
སྦྱིན་པར་བྱེད་དོ། །ཡང་ན་སྙིང་པོའི་སྔགས་ཅི་རིགས་བཟླའོ། །སླར་མདུན་གྱི་འོད་ཟེར་ཅན་མ་རང་གི་སྣ་
བུག་གཡོན་ནས་ཞུགས་ཏེ་སྙིང་གར་ཐིམ་པར་བསམ་ལ་ཕྱག་རྒྱ་དཀྲོལ་ཏེ་ཅི་བདེ་བར་འདུག་ལ། དེ་མ་ཐག་
ཏུ་རང་ཉིད་འོད་ཟེར་ཅན་གསེར་གྱི་མདོག་ཅན་ཡིད་ཙམ་ཁྲོ་བ། མཆོག་སྦྱིན་དང་མྱ་ངན་མེད་པའི་ཤིང་གི་
ཡལ་ག་བསྣམས་པ། དར་དང་རིན་པོ་ཆེས་བརྒྱན་ཞིང་ཕག་སེར་པོས་དྲངས་པའི་ཤིང་རྟ་ལ་རོལ་བའི་ཚུལ་
གྱིས་བཞུགས་པར་གསལ། རང་དང་ཕག་ལས་འོད་བྱུང་བས་ཕག་འཇིགས་སུ་རུང་བ་དཔག་ཏུ་མེད་པས་
འོབས་ཀྱི་ནང་གི་གནོད་བྱེད་ཀུན་ཟོས། ལྷག་མ་གསེར་གྱི་ས་གཞིར་གྱུར། ཕག་རྣམས་གདོང་ཕྱིར་བསྟན་
པའི་ར་བར་གྱུར་པར་བསམ་ལ། སྙིང་པོ་ཡི་གེ་དྲུག་པ་ཅི་ནུས་སུ་བཟླའོ། །དེ་ནས་བདག་ལ་མཆོད་བསྟོད་
བྱས་ཏེ་མི་དམིགས་པར་བསམ་ལ་དགེ་བ་བསྔོའོ། །དེ་ལྟར་བཟླས་པ་འབུམ་ཙམ་གྱིས་ལེགས་པར་བསྙེན་
2 2 1

ཀུན་མཁྱེན་མི་ཕམ་རྒྱ་མཚོའི་གསུང་།
པར་འགྱུར་རོ། དེ་ནས་སྒྲུབ་པ་བྱེད་པའི་ཐོག་མར་དགེ་འདུན་གྱི་སྡེའམ། གཞོན་ནུའི་ཚོགས་ལ་སྟོན་མོ་བྱས་
ཏེ༑ རས་བྲིས་ཀྱི་མདུན་དུ་མཆོད་པ་བཀྲམ་ལ་འོག་ནས་འབྱུང་བ་ལྟར་གྱི་འོད་ཟེར་ཅན་ཞལ་གཅིག་ཕྱག་
གཉིས་པའམ། ཡང་ན་ཞལ་གསུམ་ཕྱག་བརྒྱད་མ་འཁོར་བཞིས་བསྐོར་བའི་ཏིང་ངེ་འཛིན་ལ་གནས་པས་
གསང་བའི་སྙིང་པོ་ཡི་གེ་དྲུག་པ་ཉིད་འབུམ་ཕྲག་དྲུག་བཟླ་བར་བྱའོ། །དེས་དང་པོ་དང་གཉིས་པ་དང་གསུམ་
པས་སྡིག་པ་འདག བཞི་པའི་ཚེ་རྒྱ་མཚོ་བརྒལ་བ་དང་། རི་ལ་གནས་པ་གཞོན་ནུ་མ་དང་ཕྲད་པའི་རྨི་ལམ་
མཐོང་སྟེ་དེ་དག་ནི་སྡིག་པ་དག་པའི་རྟགས་སུ་ཤེས་པར་བྱའོ། །ལྔ་པར་མར་མེའི་རྩེ་མོ་འཕེལ་ཞིང་དྲི་བཟང་
པོ་འཐུལ་བ་འབྱུང་ངོ༌། །དྲུག་པ་སངས་རྒྱསད ང་བྱང་ཆུབ་སེམས་དཔའ་རྣམས་མཐོང་བ་དང་། བདུན་པ་
ལ་ནི་འོད་ཟེར་ཅན་མཐོང་བར་འགྱུར་རོ། །བཟང་པོའི་རྟགས་རྣམས་ཀྱིས་ནི་སྔགས་གྲུབ་པར་ཤེས་པར་
བྱའོ། །གང་གི་ཚེ་སྦྲུལ་དང་སྤྲེའུ་དང་བྱི་ལ་དང་བོང་བུ་དང་རྟ་གླང་མ་ཧེ་ཁྱི་ལ་སོགས་པ་ཕན་ཚུན་འཐབ་པས་
སྒྲུབ་པ་པོ་སྐྲག་པར་བྱེད་པ་མཐོང་ན་མི་དགེ་བའི་ལྟས་ཡིན་པས་དེའི་ཚེ་ཉིས་འགྱུར་གྱིས་འབུམ་བཟླས་པར་
བྱ་སྟེ་དེས་ནི་བཅོམ་ལྡན་མ་དངོས་སུ་མཐོང་ལ། དེ་ནས་ལས་རྣམས་ཀུན་ཀྱང་ཐོགས་པ་མེད་པར་འགྲུབ་བོ།།
རྟག་ཏུ་བརྒྱ་རྩ་བརྒྱད་བཟླས་ན་བློ་རྣོ་ཞིང་སྟོང་ཕྲག་ཙམ་གྱི་གཞུང་ཡང་དཀའ་བ་མེད་པར་འཛིན་ནུས་སོ། །
རྟག་ཏུ་བཟླས་ན་ཚེ་རིང་བ་དང་ནད་མེད་པ་དང་དུག་འཇོམས་པ་དང་མཁའ་འགྲོ་མ་རྣམས་འདུལ་༼འདུ༽བ་
དང་སྟོབས་དང་ལྡན་པ་དང་ཀུན་གྱིས་མཆོད་པར་འགྱུར་རོ། །ཁྲི་གཅིག་བཟླས་པས་སྟོང་ཕྲག་གི་ཚེ་འཕེལ་
བར་འགྱུར་། །གལ་ཏེ་མཚམས་མེད་ལྔ་པོ་བྱས་པས་ཀྱང་བྱེ་བ་ཕྲག་གཅིག་བཟླས་ན་ནི་ངེས་པར་གྲུབ་
པར་འགྱུར་རོ་ཞེས་དཔལ་རྣམ་པར་སྣང་མཛད་ཀྱིས་གསུངས་སོ། །དེ་ལྟ་བས་ན་བདག་གི་རྣལ་འབྱོར་ལ་
འཇུག་པའི་ཕྱིར་དུ། རང་གི་སྙིང་གར་ཟླ་བ་ལ་གནས་པའི། །མཱཾ་ཡིག་དྲི་མ་མེད་པའི་
འོད་ཟེར་གྱིས། །སྲས་བཅས་རྒྱལ་བ་ལྷ་མོ་འོད་ཟེར་ཅན། །མ་ལུས་མདུན་
མཁར་སྤྱན་དྲངསམཆོད་པར་གྱུར། ན་མཿསརྦ་བུདྡྷ་བོ་དྷི་ས་ཏྭ་ནཱཾ། ༀ་མཱ་རི་
ཙེ་དྷུཔྤེ་པྲ་ཏིཙཱ་་ཧཱ། དེ་བཞིན་དུ་པུཥྤ་ནས་ཤབྟའི་བར་དང་། སྤྲོ་ན་མཆོད་སྤྲིན་འབྱུང་བའི་གཟུངས་
ཀྱིས་མཆོད། དཀོན་མཆོག་གསུམ་ལ་སོགས་རྒྱུན་བཤགས་བྱ། ཚད་མེད་བཞི་བསྒོམ་ལ།
ཤཱན་
ཏས་སྦྱངས། སྟོང་པའི་ངང་ལས་མཱཾ་ལས་ཡིག་ཡོངས་གྱུར་པའི། །མྱ་ངན་མེད་ཤིང་
2 2 2

གསར་རྙེད་ཐོར་བུ།
ཟླ་བ་མཱཾ་མཚན་ལས། །འོད་འཕྲོས་འཕགས་མཆོད་འགྲོ་བའི་སྒྲིབ་པ་སྦྱང༌།
ཚུར་འདུས་ཡོངས་གྱུར་བདག་ཉིད་སྐད་ཅིག་གིས། །ལྷ་མོ་འོད་ཟེར་ཅན་མ་
གསེར་གྱི་མདོག །ཞལ་གཅིག་ཕྱག་གཉིས་གཡས་པས་མཆོག་སྦྱིན་དང༌། །
གཡོན་པས་མྱ་ངན་མེད་པའི་ཤིང་གི་ནི། །ཡལ་ཀ་མེ་ཏོག་དག་དང་བཅས་པ་
བསྣམས། །ལང་ཚོ་དར་ལ་བབ་ཅིང་མཛེས་པའི་སྐུ། །ཨཾ་རག་དང་ནི་སྟོད་
གཡོགས་སྔོན་པོ་སོགས། །སྣ་ཚོགས་རྒྱན་རྣམས་ཀུན་གྱིས་ལེགས་པར་སྤྲས།།
སྤྱི་བོར་མཆོད་རྟེན་གྱིས་མཛེས་རྣམ་སྣང་བརྒྱན། །འོད་ཟེར་རབ་འབར་ཉི་མའི་
གདན་ལ་ནི། །ཞབས་གཉིས་སྐྱིལ་ཀྲུང་ཕྱེད་པའི་ཚུལ་གྱིས་བཞུགས། །ནམ་
མཁའི་དབྱིངས་ཀུན་རབ་ཏུ་འགེངས་པ་ཡི། །ཡེ་ཤེས་འོད་ཟེར་འབར་བས་
མཛེས་པའོ། །དེ་ཡི་དཔྲལ་བར་ཨོཾ་དཀར་པོ། མགྲིན་པར་ཨཱདམར་པོ། ཐུགས་
ཀར་ཧཱྃ་སྔོན་པོས་མཚན་པ་ལས་འོད་ཟེར་འཕྲོས། དེ་བཞིན་གཤེགས་པ་ཐམས་
ཅད་ཀྱི་ཐུགས་དམ་བསྐུལ་བས་ཀུན་ཀྱང་ཡེ་ཤེས་པའི་རྣམ་པར་ཨོཾ་བཛྲ་ས་མཱ་
ཛཿ༔ ཞེས་རྡོ་རྗེ་བསྡུ་བའི་ཕྱག་རྒྱ་བཅས་སྤྱན་དྲངས། ཛཿ ཧཱུཾ་བཾ་ཧོས་རང་ལ་ཐིམ། སླར་ཡང་ཐུགས་
ཀའི་འོད་ཟེར་གྱིས་དབང་གི་ལྷ་རིགས་ལྔ་འཁོར་དང་བཅས་པ་ཨོཾ་བཛྲ་ས་མཱ་
ཛཿ དེ་རྣམས་ཀྱི་ཡེ་ཤེས་ཀྱི་བདུད་རྩིས་དབང་བསྐུར་སྐུ་གང་དྲི་མ་དག སྤྱི་བོར་
མགོན་པོ་རྣམ་པར་སྣང་མཛད་ཀྱིས་དབུ་བརྒྱན་པར་གྱུར། ཅེས་དམིགས་ལ་སྐབས་
དང་སྐབས་སུ་དམ་ཚིག་གི་ཕྱག་རྒྱ་བཅང་ཞིང་བསྒོམ་བཟླས་ལ་འབད་པར་བྱའོ། །དེ་ལ་ཕྱག་རྒྱ་གང་ཞེ་ན་
ཐལ་མོ་སྦྱར་བར་བྱས་པའམ། ཁ་ཕྱེ་བ་ཡང་རུང་སྟེ། མཐེབ་ཆེན་ཅུང་ཟད་བཀུག་སྟེ་སྲིན་ལག་གཉིས་ཀྱི་རྩེ་
མོར་རེགགུང་མོ་གཉིས་ཕན་ཚུན་རྩེ་སྦྱར་ལ། བརྐྱང་བའི་རྒྱབ་ཏུ་མཛུབ་མོ་གཉིས་འཁྲིལ་བའི་ཚུལ་དུ་སྦྱར་
2 2 3

ཀུན་མཁྱེན་མི་ཕམ་རྒྱ་མཚོའི་གསུང༌།
ཏེ་ཟླུམ་པོའི་རྣམ་པར་བྱས། མཐེའུ་ཆུང་གཉིས་སྦྱར་ཏེ་གནས་པ་དེ་ལྟ་བུའི་ཕྱག་རྒྱ་རང་སྐྱིལ་ཀྲུང་ཏུ་གནས་
པའི་ལྟེ་བའི་ཕྱོགས་སུ་གཏུག་སྟེ་འཆང་བར་བྱའོ། །ཕྱག་རྒྱ་མཆོག་གི་གཙོ་བོ་འདི། །ལས་རྣམས་ཀུན་ལ་སྦྱར་
བར་བྱ། །མཆོག་ལ་རབ་ཏུ་བསྔགས་པ་སྟེ། །ཐ་མ་དང་ནི་འབྲིང་ལ་ཡང་། །མྱུར་དུ་དངོས་གྲུབ་འདི་ཡིས་
བྱེད། །ཐམས་ཅད་དུ་འགྲུབ་མཆོད་པའོ། །བསོད་ནམས་ཆེནཔོ་དག་བྱེད་པ། །བཀྲ་ཤིས་སྐྱོན་རྣམས་མེད་
པར་བྱེད། །སྡིག་པ་ཐམས་ཅད་འཇོམས་བྱེད་པའི། །ཕྱག་རྒྱ་འདི་ནི་དངོས་གྲུབ་རྒྱུ། ཞེས་སོ།། བཟླས་པ་
བྱ་བ་ནི། རང་གི་ཐུགས་ཀར་ཉིན་མོ་ཉི་མ་དང་མཚན་མོ་ཟླ་བའི་སྟེང་དུ་ས་བོན་
མཱཾ་སེར་པོ་ལ་སྔགས་ཀྱི་ཕྲེང་བས་ཟླ་བ་ལ་སྐར་མས་བསྐོར་བ་ལྟར་འཁོར་བར་
དམིགས་ལ། ༀ་མཱ་རཱི་ཛྱེ་་ཧཱ། ཞེས་སྐྱོན་སྤངས་པའི་བཟླས་པ་རྩེ་གཅིག་ཏུ་བྱའོ། །དེ་ཡང་འཕྲོ་
འདུའི་དམིགས་པ་ནི། སྔགས་ཕྲེང་ས་བོན་དང་བཅས་པ་ལས་ཉི་མ་དང་ཟླ་བ་འབུམ་
གྱི་འོད་ཟེར་འདྲེས་པ་ལྟ་བུ་དཔག་ཏུ་མེད་པའི་འོད་ཟེར་གྱི་ཚོགས་རབ་ཏུ་འཕྲོ་
བས་ནམ་མཁའི་ཁམས་རབ་འབྱམས་ཀུན་ནས་བཀང་སྟེ་རྒྱལ་བ་རྒྱལ་སྲས་
འཕགས་པའི་ཚོགས་ཐམས་ཅད་ལ་མཆོད་པ་བླ་ན་མེད་པས་མཉེས་པར་བྱས།
སེམས་ཅན་ཐམས་ཅད་ཀྱི་སྒོ་གསུམ་གྱི་སྒྲིབ་པ་སྦྱངས། སྣང་སྲིད་རྣམ་པར་
དག་པའི་རང་བཞིན་གྱི་ངང་ལས་འོད་ཟེར་རྣམས་ཚུར་འདུས་རང་ལ་ཐིམ་པར་
བསམ། གཞན་ཡང་ལས་བཞི་སོགས་ཇི་ལྟར་འདོད་པ་བཞིན་དམིགས་པ་བསྒྱུར་ཞིང༌། ཕག་གི་ཚོགས་
འཕྲོས་པས་གདུག་པ་ཅན་ཚར་བཅད་པ་ལ་སོགས་པའི་དམིགས་པ་གང་འདོད་བྱའོ། །ཐུན་མཐར་དཀར་
གཏོར། ཨ་མྲྀ་ཏས་བསངས། ་བྷ་ཝས་སྦྱངས་ལ། བྷཾ་ལས་རིན་པོ་ཆེའི་སྣོད་དུ་
ཨོཾ་ཞུ་བ་ལས་གཏོར་མ་ཡེ་ཤེས་ཀྱི་བདུད་རྩིའི་རང་བཞིན་དུ་གྱུར། ཨོཾ་ཨཱཿ ཧཱུྃ་
གིས་བྱིན་གྱིས་བརླབ། རང་གི་ཐུགས་ཀའི་འོད་ཀྱིས་རྣམ་པར་སྣང་མཛད་ཀྱིས་དབུ་
224

གསར་རྙེད་ཐོར་བུ།
བརྒྱན་པའི་འོད་ཟེར་ཅན་འཁོར་དང་བཅས་པ་བཛྲ་ས་མཱ་ཛ༔ སྤྱན་དྲངས། པདྨ་
ཀ་མ་ལ་ཡེ་སྟཱཾ། གྱིས་གདན་ཕུལ། ༀ་མཱ་རཱི་ཙེ་དེ་བཱི་ས་པ་རེ་བྷྱ༔ ཨོཾ་ཨ་ཀ་རོ་སོགས་
བཏགས་པ་ལན་གསུམ་གྱིས་དབུལ། མཆོད་ཅིང་བསྟོད་མཎྜལ་ཀྱང་ཕུལ་ལ། བཅོམ་ལྡན་འདས་
མ་སངས་རྒྱས་དང་བྱང་ཆུབ་སེམས་དཔའི་ཚོགསདང་བཅས་པས་བདག་ལ་
དབང་བསྐུར་ཞིང་སྔགས་གྲུབ་པར་བྱིན་གྱིས་བརླབ་ནས་དངོས་གྲུབ་མ་ལུས་
པ་སྩལ་དུ་གསོལ། ཞེས་སོགས་འདོད་དོན་ལ་གསོལ་བ་བཏབ། ཡིག་བརྒྱས་བཟོད་པར་གསོལ་ལ།
བཛྲ་མུ༔ ཞེས་པས་གཤེགས་སུ་གསོལ་བར་བྱའོ། །མཐར་བདག་བསྐྱེད་མི་དམིགས་པར་བསམ་ཞིང་
སླར་ཡང་སྒྱུ་མ་ལྟ་བུའི་ལྷའི་རྣམ་པས་དགེ་བ་བསྔོ་ཞིང་བཀྲ་ཤིས་པར་བརྗོད་པས་བདེ་ལེགས་སུ་བྱའོ། །འདི་
ནི་རྒྱུན་གྱི་ཡི་དམ་དང་སྤྲོས་པ་བསྐྱུང་བ་རྣམས་ཀྱི་ཉམས་སུ་ལེན་པར་བྱའོ། །དེ་ལྟར་ཕྱག་གཉིས་མའི་རྣལ་
འབྱོར་གྱིས་བསྒྲུབས་པ་བྱས་ནའང་དེའི་རྗེས་སུ་ཞལ་གསུམ་ཕྱག་བརྒྱད་མའི་ཏིང་ངེ་འཛིན་གྱིས་སྒྲུབ་པའི་
སྙིང་པོ། ཨོཾ་མཱ་རཱི་ཙེ་བརྟུ་ལི་སོགས་འབུམ་ཕྲག་གཅིག་བཟླ་བར་བྱ་སྟེ། ཇི་སྐད་བསྟན་པའི་རིམ་པ་དེ་ལྟ་བུའི་
སྔགས་བཟླས་པ་གྲུབ་ནས་ལས་ཀྱི་ཚོགས་རབ་འབྱམས་ལ་ནུས་པ་མཆོག་དང་ལྡན་པར་འགྱུར་རོ། །སླར་
ཡང་མཆོག་གི་སྒྲུབ་པ་བརྩམ་པའི་དོན་དུ་ཆོ་འཕྲུལ་གྱི་ཟླ་བའི་ཉ་ལ་སོགས་པ་དུས་དགེ་བར། རི་བོ་དང་དུར་
ཁྲོདམཚོ་དང་རྫིང་བུ་ཤིང་ནྱ་གྲོ་དྷའི་དྲུང་དང་སྐྱེད་མོའི་ཚལ་དང་ལྷ་ཁང་དང་རིང་བསྲེལ་དང་བཅས་པའི་མཆོད་
རྟེན་ཀྱི་དྲུང་ལ་སོགས་པའི་གནས་བཟང་པོར་བྲིས་སྐུའི་མདུན་འོད་ཟེར་ཅན་མའི་སྔགས་ཀྱི་ཆུས་བགེགས་
བསྐྲད་ལ་ཉེར་སྤྱོད་ལྔ་སོགས་མཆོད་པ་ཇི་འབྱོར་བ་བཤམས། སྟན་བདེ་བ་ལ་འདུག་ནས་ཞལ་བསང་བ་
སོགས་བྱས་ལ། ལག་གཡོན་ཁྲོ་བོའི་ཁུ་ཚུར་བྱས་ཏེ་རང་གི་སྙིང་ག་དང་དཔྲལ་བ་མགོ་བོའི་གནས་གསུམ་
ཏུ་རེག་ལ་ཧཱུཾ་ཕཊ། ཅེས་བརྗོད་ཅིང་སྲུང་བ་བྱ། དེ་ནས་ལག་གཡས་ཁྲོ་བོའི་ཁུ་ཚུར་ཕྱོགས་ཀུན་དུ་བསྟོད་
དེ་བགེགས་བསྐྲད་པའི་སྔགས། ཨོཾ་མཱ་རཱི་ཛྱེ་ཧཱུཾ་སརྦ་བིཧཱུྃ་ཨུཏ་༼ པཱ༽སཱ་དྷ་ཡ་ཧཱུྃ་ཕཊ༔ ཞེས
བརྗོད། དེ་ནས་རང་གི་སྙིང་གར་ཉི་མ་ལ་གནས་པའི་ཨོཾ་དཀར་པོའི་འོད་ཀྱིས་ཚོགས་ཞིང་སྤྱན་དྲངས་ལ་
མཆོད་པ་རྒྱུན་བཤགས་སྔར་ལྟར་བྱ། སྟོང་པ་ཉིད་ལ་བློ་བཞག་ཅིང་། ཤཱུན་ཏའི་སྔགས་བརྗོད། སྟོང་
2 2 5

ཀུན་མཁྱེན་མི་ཕམ་རྒྱ་མཚོའི་གསུང༌།
པའི་ངང་ལས་ཨོཾ་ལས་འཁོར་ལོ་རྩིབས་བརྒྱད་པའི་ལྟེ་བར་ཉི་མའམ་ཟླ་བ་ལ་
གནས་པའི་ཨཾ་ཡིག་ཡོངས་སུ་གྱུར་པ་ལས་རང་ཉིད་རྣམ་པར་སྣང་མཛད་སེར་
པོ་བྱང་ཆུབ་མཆོག་གི་ཕྱག་རྒྱ་ཅན། ཞི་བ་རལ་པའི་ཅོད་པཎ་ཅན་རྒྱན་ཀུན་
དང་ལྡན་པ་པདྨ་དང་སེང་གེའི་ཁྲི་ལ་རྡོ་རྗེའི་སྐྱིལ་ཀྲུང་གིས་བཞུགས་ཤིང་ཏིང་
ངེ་འཛིན་ལ་སྙོམས་པར་ཞུགས་པ་དེའི་ཐུགས་ཀར་ཟླ་བའི་སྟེང་དུ་མཱཾ་ལས་མྱ་
ངན་མེད་པའི་ཤིང་ལ་ཟླ་བ་ལ་གནས་པའི་མཱཾ་སེར་པོས་མཚན་པ་དེ་ལས་འོད་
འཕྲོས། འཕགས་པ་མཆོད་སེམས་ཅན་གྱི་དོན་བྱས། སངས་རྒྱས་དང་བྱང་
ཆུབ་སེམས་དཔའ་ཐམས་ཅད་འོད་ཟེར་གྱིས་བསྡུས་ཏེ་ཐུགས་ཀའི་དབུས་ཀྱི་
ཟླ་བ་མོོམཱཾ་དང་བཅས་པའི་ཤིང་ལ་ཐིམ་པ་ལས་རྣམ་པར་སྣང་མཛད་སྐད་ཅིག་
གིས་ཡོངས་སུ་གྱུར་ཏེ་ཕྱི་རོལ་དུ་འོད་དཀར་པོའི་མཆོད་རྟེན་གྱི་རྣམ་པ་ཅན་
གྱི་གཞལ་ཡས་ཁང་གི་དབུས་སུ་བདག་ཉིད་ལྷ་མོ་འོད་ཟེར་ཅན་མ་འཛམ་བུའི་
ཆུ་བོའི་གསེར་ལྟར་སེར་བ་ཞལ་གསུམ་ཕྱག་བརྒྱད། ཞལ་དབུས་མ་སེར་པོ་
བཞད་པའི་ཚུལ་ཅན། གཡས་ཀྱི་ཞལ་དཀར་པོ་སྟོན་ཟླ་དྲི་མ་མེད་པ་ལྟར་
མཛེས་པ། གཡོན་པ་ཕག་ཞལ་ནག་པོ་མཆེ་བ་གཙིགས་ཤིང་འཇིགས་པར
བྱེད་པ། ལྗགས་འདྲིལ་བ་དང་བཅས་ཏེ་དགྲ་བོའི་ཚོགས་ལ་ཁྲོ་གཉེར་བྱེད་
ཅིང་བསྡིགས་པ། ཞལ་ཐམས་ཅད་སྤྱན་གསུམ་དང་ལྡན་པ། གཡས་པ་བཞི་
ན་འོད་ཀྱི་ཕྲེང་བ་ཅན་གྱི་རྡོ་རྗེ་དང་ལྕག་ཀྱུ་དང༌། མདའ་དང་ཁབ་བསྣམས་
པ། གཡོན་བཞི་ན་ཤིང་མྱ་ངན་མེད་ཀྱི་ཡལ་ཀ་དང་གཞུ་དང་སྐུད་པ་བསྡིགས་
226

གསར་རྙེད་ཐོར་བུ།
མཛུབ་དང་བཅས་པས་ཞགས་པ་བསྣམས་པ། ན་བཟའ་དམར་པོ་དང་ཕུ་དང་
དམར་པོའི་སྟོད་གཡོགས་དང་བཅས་པ། དབུ་རྒྱན་དང་སྙན་རྒྱན་རྐང་གདུབ་
ཕྲེང་བ་སྣ་ཚོགས་པ་དང་སྐེད་པ་ལ་དྲིལ་བུ་གཡེར་ཁའི་དྲྭ་བ་ལ་སོགས་པ་རྒྱན་
ཀུན་གྱིས་བརྒྱན་པ། མྱ་ངན་མེད་པའི་ཤིང་གི་དྲུང་ན་གནས་ཤིང་མྱ་ངན་མེད་
པའི་ཕྲེང་བས་བརྒྱན་པ། གཞོན་ནུ་མའི་ལང་ཚོ་དར་ལ་བབ་ཅིང་ཉི་མ་འཆར་
ཁའི་འོད་ཟེར་འབུམ་གྱིས་དཀྲིགས་པ། དབུ་ལ་མཆོད་རྟེན་དང་རྣམ་པར་སྣང་
མཛད་ཀྱིས་སྤྲས་པ། འདོད་པ་ཐམས་ཅད་སྟེར་བ། དོན་ཡོད་པ་དངོས་གྲུབ་
མ་ལུས་པ་སྩོལ་བ། གསེར་གྱི་མདོག་ཅན་གྱི་ཕག་པ་བདུན་གྱིས་དྲངས་པའི་
ཤིང་རྟའི་སྟེང་ན་ཉིན་མོ་ཉི་མ་དང༌། མཚན་མོ་ཟླ་བ་ལ་ཞབས་གཡོན་བརྐྱང་
བའི་ཕྱེད་སྐྱིལ་གྱིས་བཞུགས་པ། ཤིང་རྟའི་འོག་ཏུ་རླུང་གི་དཀྱིལ་འཁོར་ལ་
ཧཾ་ལས་གྱུར་པའི་གཟའ་ཆེན་པོ་རཱ་ཧུ་ལ་ཉིན་མོ་ཉི་མ་དང་མཚན་མོ་ཟླ་བ་འཛིན་
ཅིང་བཀའ་བཞིན་བྱེད་པའོ། །ཤིང་རྟ་དེའི་སྟེང་ན་མདུན་དུ་བརྟ་ལི་དམར་མོ་
ཞལ་གཅིག་ཕྱག་བཞི། གཡས་ན་རྡོ་རྗེའི་ལྕགས་ཀྱུ་དང་ཁབ། གཡོན་ན་ཞགས་
པ་དང་མྱ་ངན་མེད་པའི་མེ་ཏོག་དང་བཅས་པའི་ཡལ་ག་བསྣམས་པ། གཡས་
བརྐྱང་གིས་བཞུགས་ཤིང་དགུག་པའི་ལས་མཛད་པ། གཡས་སུ་བ་དཱ་ལི་སེར་
མོ་གཡས་གཉིས་མྱ་ངན་མེད་པའི་ཡལ་ག་དང་ཁབ་སྐད། གཡོན་གཉིས་ཞགས་
པ་དང་རྡོ་རྗེ་བསྣམས་པ་གཡས་བརྐྱང་གིས་བཞུགས་ཤིང་གདུག་པ་ཅན་གྱི་
ཁ་མིག་བཙེམ་ནས་འཆིང་བའི་ལས་མཛད་པ། རྒྱབ་ཏུ་བ་རཱ་ལི་སེར་མོ་གཡས་
2 2 7

ཀུན་མཁྱེན་མི་ཕམ་རྒྱ་མཚོའི་གསུང༌།
གཉིས་རྡོརྗེ་དང་ཁབ། གཡོན་གཉིས་ཞགས་པ་དང་མྱ་ངན་མེད་པའི་ཡལ་ག་
འཛིན་པ་གཡས་བརྐྱང་གིས་བཞུགས་ཤིང་གདུག་པ་ཅན་མནན་ཞིང་རེངས་
པའི་ལས་མཛད་པ། གཡོན་དུ་བཱ་རཱ་ཧྭ་མུ་ཁི་དམར་མོ་ཉི་མ་འཆར་ཁའི་འོད་
འབར་བ་གཡས་གཉིས་མདའ་དང་རྡོ་རྗེ། གཡོན་གཉིས་གཞུ་དང་མྱ་ངན་མེད་
པའི་ཡལ་ག་འཛིན་པ། གཡོན་བརྐྱང་གིས་བཞུགས་ཤིང་དབང་དུ་བྱེད་པའི་
ཕྲིན་ལས་མཛད་པ། དེ་ལྟར་ལྷ་མོ་བཞི་པོ་ཀུན་ཀྱང་ཕག་གི་ཞལ་ཅན། སྤྱན་
གསུམ་པ། ཤ་འགག་དམར་པོའི་སྟོད་གཡོགས་དང་རིན་པོ་ཆེའི་ཅོད་པཎ
སོགས་སྣ་ཚོགས་པའི་རྒྱན་ཀུན་གྱིས་རྣམ་པར་བརྒྱན་པའོ། གཙོ་འཁོར་ཐམས་
ཅད་ཀྱི་དཔྲལ་བར་ཨོཾ་སོགས་སྔར་བསྟན་པ་བཞིནདུ་དབང་བསྐུར་བའི་བར་དུ་བྱ། སྤྲོ་ན་སྐབས་
འདིར་བདག་ཉིད་ལ་མཆོད་ཅིང་བསྟོད་པའང་བྱའོ། །དེ་ནས་ཐུགས་ཀར་ས་བོན་སྔགས་ཕྲེང་གསལ་བཏབ་
ལ་འཕྲོ་འདུའི་དམིགས་པ་དང་བཅས་ཏེ་ཡང་སྙིང་དྲུག་པའམ་སྙིང་པོ་བཟླ། ཁྱད་པར་དུ་རང་གི་ཐུགས་ཀར་
སྙིང་པོའི་སྔགས་ཕྲེང་བཀོད་པའི་འོད་ཟེར་ཞལ་ནས་ཐོན་ཏེ་ལྟེ་བར་ཞུགས་པ་དེ་ལྟ་བུར་མགལ་མེའི་འཁོར་
ལོ་བཞིན་དུ་འཁོར་བའི་འོད་ཟེར་རྣོན་པོས་ནམ་མཁའི་དབྱིངས་བཀང་། རྒྱལ་བ་སྲས་དང་བཅས་པ་མཆོད་
ཅིང་བྱིན་རླབས་རང་ལ་བསྡུས། སེམས་ཅན་ཐམས་ཅད་ཀྱི་སྒྲིབ་པ་སྦྱངས། ཁྱད་པར་དུ་ཕྱོགས་བཅུ་ན་གནས་
པའི་གདུག་པ་ཅན་སྡང་ཞིང་འཚེ་བའི་རིགས་སུ་གྱུར་པ་ཐམས་ཅད་སྤྲུལ་པའི་ཕོ་ཉ་དང་ཕག་པའི་གཟུགས་
འཇིགས་སུ་རུང་བ་སྣ་ཚོགས་པས་གང་ལ་གང་འོས་པར་དགུག་པ་དང་བཅིང་བ་དང་མནན་པ་དང་རེངས་
པ་དང་རྨོངས་པ་དང་བསྐྲད་པ་དང་བསད་པ་ལ་སོགས་པའི་ལས་ཀྱིས་དཔའ་བཀོང་ཟིལ་གྱིས་མནན་ཚར་
བཅད་དེ་སྟོབས་དང་ནུས་པ་ཐམས་ཅད་ཕྲོག་ནས་རང་བསྡུས་པས་ཁམས་གསུམ་ལས་རྣམ་པར་རྒྱལ་བའི་
མཐུ་ཆེན་པོ་ཐོབ་པར་བསམ་ལ། སྙིང་པོ་འདི་ཉིད་བཟླ་བར་བྱའོ། །ཨོཾ་མཱ་རི་ཛྱེ་བརྞཱ་ལི་བ་དཱ་ལི་
བ་རཱ་ལི་བཱ་རཱ་ཧཱ་མུ་ཁི་སརྦ་དུཥྞཾ་པྲ་དུཥྚཱ་ནཱཾ་ཙཀྵུར་མུ་ཁཾ་བནྡྷ་བནྡྷ་ཛམྦྷ་ཡ་ཛམྦྷ་
228

གསར་རྙེད་ཐོར་བུ།
ཡ་སྟམྦྷ་ཡ་སྟམྦྷ་ཡ། མོ་ཧ་ཡ་མོ་ཧ་ཡ་ཧྲཱིཿ ཧཱུྃ་ཕཊ་་ཧཱ། ཞེས་བཟླའོ། །བནྡྷ་བནྡྷ་
ཞེས་པའི་མཐར་་ཧཱ། ཞེས་བཟླས་པས་ཀྱང་ཆོག་མོད་འདི་ནི་ཐུན་མིན་མན་ངག་ལུགས་སོ། །ཐུན་མཚམས་
སུ་གཏོར་མ་འབུལ་བ་སོགས་ཆོ་གའི་རྗེས་ཀྱི་བྱ་བ་རྣམས་གོང་ལྟར་བྱའོ། །དེ་ལྟར་བསྒྲུབས་པ་བྱས་ནས་
ལས་ཀྱི་ཚོགས་རབའབྱམས་བསྒྲུབ་པར་བྱ་སྟེ། དེ་ཡང་དམིགས་པ་ཙམ་གྱིས་བསྒྲུབ་པ་དང་། སྦྱིན་སྲེག་
དང༌། རྫས་དང་། འཁྲུལ་འཁོར་ལ་བརྟེན་ནས་ཀྱང་བསྒྲུབ་པར་བྱ་ལ། དམིགས་པའི་ཁྱད་པར་ཡང་བདག་
བསྐྱེད་རྒྱས་བསྡུས་གང་ཡང་རུང་བའི་ཏིང་ངེ་འཛིན་ལ་གནས་ནས་འོད་ཟེར་གྱི་སྤྲོ་བསྡུ་ལས་དང་མཐུན་པར་
བྱ་བ་དང་། སྔགས་ཀྱང་ཡང་སྙིང་ཡི་གེ་དྲུག་པའམ་སྙིང་པོ་འབྲུ་བཅོ་བརྒྱད་པ་ལ་ལས་ཀྱི་ཁ་བསྒྱུར་སྦྱར་ཏེ་
བཟླས་པས་འགྲུབ་བོ། །གཞན་ཡང་བཅོམ་ལྡན་འདས་མ་ནི་ལས་ཀྱི་གནས་སྐབས་སོ་སོའི་རྗེས་སུ་མཚུངས་
པའི་མདོག་སྟེ། ཞི་བ་ལ་དཀར་པོ་ཕྱག་བཞི་མ། གཡས་མཆོག་སྦྱིན་དང་རྡོ་རྗེ། གཡོན་མྱ་ངན་མེད་པའི་ཡལ་
ག་དང་མི་འཇིགས་པའི་ཕྱག་རྒྱ་མཛད་པ་པདྨ་དཀར་པོ་ལ་གནས་པ། རྒྱས་པ་ལ་ཕྱག་གཉིས་མ་སེར་ལ་ཅུང་
ཟད་དཀར་བ་ཕྱག་གཉིས་ན་དགྲ་སྟ་དང་ཞགས་པ་བསྣམས་པ། དབང་ལ་དམར་མོ་ཕྱག་གཉིས་མདའ་གཞུ་
བསྣམས་པ་ཉི་དཀྱིལ་ལ་གནས་པ། མངོན་སྤྱོད་ལ་ནག་མོ་ཕྱག་བཞི་པ་གཡས་ན་རལ་གྲི་དང་ཐོ་བ། གཡོན་
ན་ཐོད་པ་དང་འོག་མས་བསྡིགས་མཛུབ་མཛད་པ། བཅིངས་པ་དགྲོལ་བྱེད་ལྗང་གུ་ཕྱག་གཉིས་ཞགས་པ་
དང་དགྲ་སྟུ་བསྣམས་པ།སྐྲོད་པར་བྱེད་པ་ལ་དུ་བའི་མདོག་ཅན་ཕྱག་གཉིས་ཞགས་པ་དང་དགྲ་སྟུ་འཛིན་
པ། དབྱེ་བར་བྱེད་པ་ལ་སྔོན་མོ་ཕྱག་བཞི་པ་གཡས་རལ་གྲི་དང་དབྱུག་པ། གཡོན་ཐོད་པ་དང་མུ་ངན་མེད་
པའོ། །རེངས་པར་སེར་མོ་ཕྱག་དྲུག་པ་གཡས་གསུམ་རྡོ་རྗེ་ཁབ་དང་མདའ། གཡོན་གསུམ་ཞགས་པ་གཞུ་
དང་མྱ་ངན་མེད་པའི་ཤིང་བསྣམས་པ་ཅན་དུ་བསྒོམ། ཞི་བར་འོད་དཀར་པོ་རྒྱས་པར་སེར་པོ་དབང་ལ་དམར་
པོ་མངོན་སྤྱོད་ལ་ནག་པོ་སོགས་ལྷའི་མདོག་དང་མཚུངས་པའི་འོད་ཀྱིས་ལས་བྱེད་པར་བསམ། སྔགས་ནི་
ཞི་བར། ༀ་མཱ་རཱི་ཙེ་ཨཱ་མུ་ཀ་ཤནྟིཾ་ཀུ་རུ་་ཧཱ། ཞེས་དང་རྒྱས་པར་དེ་བཞིན་དུ་དྱེ་ཡི་ཐ་མར་
ཨ་མུ་ཀ་པུཥྤ་ཀུ་རུ་ༀ། ཞེས་དང་། དབང་ལ་ཨ་མུ་ཀ་ཤ་མ་ནཱ་ཡ་ཧོཿ ཞེས་དང་། དགུག་
པ་ལ་ཨཱ་མུ་ཀ་ཨཱ་ཀརྵ་ཡ་ཛཿ ཞེས་དང་། བསད་པ་ལ་ཨ་མུ་ཀ་མཱ་ར་ཡ་ཕཊ༔ ཞེས་པ་ལ་
སོགས་པའི་དབྱེ་བ་ཤེས་པར་བྱ་སྟེ་ཨ་མུ་ཀ་ཞེས་པ་དམིགས་བྱའི་མིང་སྤེལ་བའི་དོན་དུའོ། །རལ་གྲི་ལ་སོགས་
པ་སྒྲུབ་པར་འདོད་པའི་སྔོན་དུ་མཆོད་པ་བྱས་ཤིང་ལྷའི་ང་རྒྱལ་གྱིས་རྫས་དེ་དག་བཟུང་ཞིང་སྔགས་བཟླས་
2 2 9

ཀུན་མཁྱེན་མི་ཕམ་རྒྱ་མཚོའི་གསུང༌།
པས་རྟགས་འབར་བ་ལ་སོགས་པ་བྱུང་ན་གྲུབ་པ་ཡིན་ཏེ། དངོས་གྲུབ་ཀྱི་རྫས་ཡིད་དུ་འོང་བའི་རལ་གྲི་བཟུང་
བ་ཙམ་གྱིས་རིག་པ་འཛིན་པའི་བདག་པོར་འགྱུར་རོ། །མིག་སྨན་མིག་ལ་བསྐུས་ཏེ་བལྟས་པས་ལྷ་དང་ལྷ་
མིན་མི་དང་བཅས་པ་དབང་དུ་བྱེད་དོ། །མཆིམ་ལྷམ་གྱོན་ན་དཔག་ཚད་སྟོང་དུ་ཡུད་ཙམ་གྱིས་འགྲོ་འོང་
བྱེད་དོ། །གི་ཝཾ་གི་དཔྲལ་བར་ཐིག་ལེ་བྱས་ན་སྣ་ཚོགས་པའི་གཟུགས་འཛིན་ཞིང་མཐོང་བ་ཙམ་གྱིས་ཐམས་
ཅད་དབང་དུ་འགྱུར་རོ། །རིལ་བུ་ཁར་བཅུག་ན་ས་གཞི་ཆེན་པོ་ལ་དབང་སྤྱོད་ཅིང་གནོད་སྦྱིན་དང་འདྲ་བར་
འདོད་པའི་གཟུགས་འཛིན་པར་བྱེད་དོ། །དངུལ་ཆུ་ཡང་དག་པར་གྲུབ་པས་ཁམས་ཐམས་ཅད་གསེར་དུ་
འགྱུར་ཞིང་རྡོ་རྗེའི་ལུས་སུ་ཡང་འགྱུར་བར་བྱེད་དོ། །གཞན་ཡང་རས་བྲིས་དང་ཤིང་ལས་བགྱིས་པའི་སྐུ་
གཟུགས་སོགས་གྲུབ་པའི་མཐུས་འཆི་བ་མེད་པ་མཁའ་སྤྱོད་ཀྱི་བདག་པོ་ལྷ་རྫས་ཀྱི་ལུས་ཉེས་པ་ཐམས་
ཅད་ལས་གྲོལ་བ་སྣ་ཚོགས་པའི་གཟུགས་འཛིན་ཞིང་འོད་ཟེར་གྱི་སྟོབས་དང་རྫུ་འཕྲུལ་གྱིས་སྲིད་པའི་འགྲོ་
བ་གཞན་ཀུན་ནས་གནོན་པའི་གཟི་བརྗིད་མཚུངས་པ་མེད་པ་ཐོབ་པ་སོགས་གང་འདོད་པའི་དངོས་གྲུབ་
སྣ་ཚོགས་ཡིད་བཞིན་དུ་གྲུབ་པར་བྱེད་དོ། །བདག་མེད་པ་བསྒོམ་ཤིང་སྔགས་ཀྱིས་མཐུས་སྲིད་པའི་འཆིང་
བ་མཐའ་དག་ལས་རྣམ་པར་གྲོལ་ཞིང་སེམས་ཅན་ཐམས་ཅད་ཀྱི་ཕན་བདེ་མི་ཟད་པའི་གཏེར་དུ་གྱུར་བ་
ཡང་དག་པ་མཆོག་གི་དངོས་གྲུབ་ཀྱང་ཐོབ་པར་འགྱུར་རོ། །ཐབ་ཁུང་ཁྲུ་གང་བ་སོར་བཞི་པའི་ཁ་ཁྱེར་ལ་
རྡོ་རྗེའི་ཕྲེང་བས་བསྐོར་བ་ཐབ་ཀྱི་དབུས་སུ་པདྨ་ལ་གནས་པའི་རྡོ་རྗེ་བྲིས་ལ། པདྨའི་མེ་ཏོག་ཞོ་དང་སྦྲང་
རྩི་མར་ལ་སྨྱུག་༼ བྱུག༽པའི་སྲེག་བླུག་འབུམ་ཕུལ་ན་བཅོམ་ལྡན་འདས་མའི་ཞལ་མཐོང་ཞིང་སྐྱེ་བ་འདི་ལ་
ཕུན་སུམ་ཚོགས་པའི་བདེ་བ་ཐམས་ཅད་སྐྱེད་པར་བྱེད་པའི་མཆོག་ཏུ་འགྱུར་རོ། །ཡང་ན་ཨུཏྤལ་གྱིས་བྱའོ། །
གཞན་ཡང་ཞི་སོགས་ཐབས་དང་མེ་ལྷ་དང་རྫས་དང་དམིགས་པ་སོ་སོར་འབྱུང་བ་རྟོག་པ་སོགས་ལས་ཤེས་
པར་བྱའོ། །ཞོ་དང་དཱུར་བའི་སྦྱིན་སྲེག་གིས་ནད་མེད་པར་བྱེད་དོ། །སྦྲང་རྩི་དང་མར་གྱིས་རྒྱལ་པོ་དབང་དུ་
བྱེད་དོ། །འབྲས་ས་ལུ་དང་ཞོ་དང་བུ་རམ་གྱིས་གནོད་སྦྱིན་མོ་འགྲུབ་བོ། །ཚ་བའི་མར་དང་ནིམ་པའི་ཡལ་
ཀའི་སྦྱིན་སྲེག་སྟོང་གིས་རིམས་ནད་མེད་པར་བྱེད་དོ། །རང་གི་ཁྲག་དང་རུས་པ་དང་དུག་དང་སྐེ་ཚེའི་སྲེག་
བླུག་སྟོང་གིས་དགྲ་བོ་འཆིའོ། །འོ་མའི་སྦྱིན་སྲེག་སྟོང་གིས་ཞི་བར་བྱེད་པར་འགྱུར་རོ། །གང་ཞིག་དགུག་
པའི་ལས་བརྩམ་པར་འདོད་པས། དྲི་བཟང་གིས་བྱུག་པའི་མཎྜལ་ལ་ཐང་སྐུ་བཀྲམ་ཞིང་དེའི་མདུན་དུ་འདུག་
ལ་རང་གི་ཐུགས་ཀ་ནས་ལས་བྱེད་ཀྱི་ལྷ་མོ་དམར་མོ་ཉི་མའི་དཀྱིལ་འཁོར་ལ་གཡས་བརྐྱང་བས་གནས་
པ་ལྕགས་ཀྱུ་དང་ཞགས་པ་ཐོགས་པ་འཕྲོས་ནས་གང་ན་བསྒྲུབ་བྱ་གནས་པར་སོང་ཏེ་དེའི་སྙིང་གར་ལྕག་
ཀྱུས་བཏབ་སྐེ་ནས་ཞགས་པས་བཅིངས། སྙིང་གར་ཧཱུྃ་དམར་པོས་ལུས་ཀུན་གསལ་བར་བྱས། རླུང་གི་
230

གསར་རྙེད་ཐོར་བུ།
དཀྱིལ་འཁོར་མྱུར་བར་གཡོ་བའི་སྟེང་དུ་བཞག་སྟེ་མགལ་མེའི་འཁོར་ལོའི་དྲ་བར་བཅུག་པ་སྐད་ཅིག་གིས་
སྐར་མདའ་གཡོ་བ་བཞིན་དུ་རང་གི་རྐང་པའི་དྲུང་དུ་བཀུག་པར་བསམ་ལ། ཨོཾ་མཱ་རཱི་ཙྪཾ་བརྟཱ་ལི་བ་
དྭ་ལི་བ་རཱ་ལི་བ་རཱ་ཧྭ་མུ་ཁི་ཆེ་གེ་མོ་ཨཱ་ཀརྵ་ཡ་ཛ༔ ་ཧྭ༔ ཞེས་བཟླས་པས་དཔག་ཚད་
བརྒྱའམ་སྟོང་ནས་ཀྱང་འགུག་པར་བྱེད་དོ། །གཞན་དཔྱངས་ཏེ་ཤི་བའི་མིག་གཡོན་པའི་མིག་སྨན་དང༌།
གཡོན་པའི་སྲིན་ལག་དང་། གཡོན་པའི་རྩིབ་མའི་སོར་དྲུག་པ་བླངས་ཏེ་སྐྱེས་བུའི་ཐོད་པས་ཙནྡ་དམར་པོ་
དང་རྒྱ་སྐྱེགས་དང་། གིའུ་ཝཾ་དང་། ཤིང་མྱ་ངན་མེད་པའི་མེ་ཏོག་གི་ཁུ་བ་སྐར་མ་རྒྱལ་ལ་བླངས་ཏེ་པདྨ་འདབ་
མ་བརྒྱད་པ་ལ། བསྒྲུབ་བྱའི་མིང་སྤེལ་བའི་སྔགས་ཀྱི་རྒྱལ་པོ་བྲིའོ། །མེ་དུག་གིས་བསྐོར་བ་རླུང་གི་ས་བོན་
གྱིས་བཀང་བར་བསམ་ལ། ལྷ་མོ་ཉི་དཀྱིལ་ལ་གཡས་བརྐྱང་གི་ཞབས་ཀྱིས་བཞུགས་པའི་ཞགས་པ་དང་
ལྕགས་ཀྱུས་བཀུག་བཞིན་པ་རླུང་དཀྱིལ་ལ་གནས་པར་བསམ་པས། དཔག་ཚད་སྟོང་ནས་ཀྱང་འགུག་སྟེ་
བུ་མོ་དགུག་པའི་མཆོག་གོ །ཡང་ཁྲག་དང་བཅས་པའི་གུར་གུམ་དང་། གི་ཝཾ་གིས་གྲོ་ག་ལ་བསྒྲུབ་བྱའི་
གཟུགས་བྲིས། སྙིང་གར་སྔགས་མིང་སྤེལ་ཅན་ལ་ས་བོན་གྱིས་བསྐོར་བ། ཡང་སྐྲོ་གྱིས་བསྐོར་བ། ཡང་ཙེ་
ཡིས་བསྐོར་བ་བྱས་ལ་སྐུ་གཟུགས་མདུན་དུ་གུ་གུལ་གྱིས་བདུག་ཤིང་སྔགས་བརྒྱ་རྩ་བཟླས་ལ། དམིགས་
བྱ་ལྕགས་ཀྱུ་ཞགས་པས་བཀུག་སྟེ་རླུང་དཀྱིལ་ལ་ཞོན་ནས་འོང་བར་བསམ་ན་དཔག་ཚད་བརྒྱ་ན་ཡོད་པའི་
ལྷ་རྫས་ཀྱི་བུ་མོ་མཆོག་རྣམས་ཀྱང་འགུག་གོ །ཡང་གི་ཝཾ་དང་རྟའི་ཁྲག་གིས་ཟངས་སྣོད་ལ་གཟུགས་བརྙན་
བྲིས་ལ་མིང་སྤེལ་བའི་སྔགས་སྙིང་གར་བཅུག་སྟེ་ཆུ་ཡི་སྟེང་དུ་བཞག་ལ་བཟླས་པ་བྱས་པས་དཔག་ཚད་སྟོང་
ན་ཡོད་ཀྱང་འགུག་པར་འགྱུར་རོ། །མྱ་ངན་མེད་པའི་ཤིང་ལེབ་ལ་མི་ཡི་བདག་པོའི་གཟུགས་གསལ་བོར་
བྲིས་དེའི་སྙིང་གར་རང་ཁྲག་གིའུ་ཝཾ་གུར་གུམ་གྱིས་མིང་སྤེལ་བྲི་ཞིང་མཱཾ་གིས་ཡོངས་སུ་བསྐོར། ཡང་དྱེ་ཡིས་
བསྐོར། དེ་རྐང་པ་གཡོན་པས་མནན་ཞིང་མི་ཡི་བདག་པོའི་མིང་བཟུང་བའི་སྔགས་བཟླས་པས་ཞག་གསུམ་
ན་ཐེ་ཚོམ་མེད་པར་འགུག་གོ །གཞན་ཡང་གནོད་སྦྱིན་མོ་འགུག་པ་སོགས་རྟོག་པ་ལས་ཤེས་པར་བྱའོ། །
དབང་དུ་བྱེད་པར་འདོད་པས་སྟེང་གཡོགས་ཡོད་པའི་ཕྱོགས་སུ་དཀྱིལ་འཁོར་ལ་ཙནྡན་དཀར་པོས་བྱུགས་
ཤིང་ཐང་སྐུ་བཀྲམ། མྱ་ངན་མེད་པའི་མེ་ཏོག་གི་ཁུ་བ་དང་རྒྱ་སྐྱེགས་ཙནྡན་དམར་པོ་གིའུ་ཝཾ་གིས་བསྒྲུབ་བྱའི་
གཟུགས་བརྙན་གྱི་སྙིང་གར་སྔགས་དང་བསྒྲུབ་བྱའི་མིང་དབང་གི་སྤེལ་ཚིག་ཅན་བྲིས། རང་གི་ལག་གཡོན་
དེ་ཡི་ཆོས་འབྱུང་དུ་བཞག་ལ། དམིགས་བྱ་སྐྲ་གྲོལ་ཞིང་ཆགས་པས་མྱོས་ནས་འདར་བཞིན་་པ་རངརང་གི་རྐང་
23 1

ཀུན་མཁྱེན་མི་ཕམ་རྒྱ་མཚོའི་གསུང༌།
པའི་དྲུང་དུ་འདུད་པར་བསམ་ལ། ཨོཾ་མཱ་རཱི་ཙེ་བརྟཱ་ལི་བ་དཱ་ལི་བ་རཱ་ལི་བཱ་རཱ་ཧཱ་མུ་ཁེ་ཆེ་
གེ་མོ་མེ་བ་ཤ་མ་ན་ཡ་ཧོ་་ཧཱ། ཞེས་བཟླས་པས་ཞགས་གསུམ་ན་ཡིད་ལ་གང་འདོད་པ་འགུག་
ཅིང་དབང་དུ་བྱེད་པར་འགྱུར་རོ། །གཞན་ཡང་རྒྱུ་སྐར་རྒྱལ་དང་ལྡན་པའི་དུས་སུ་ཆུ་ཀླུང་ངོགས་གཉིས་ཀྱི་
ས་དང་ནི་བསྒྲུབ་བྱའི་རྐང་རྗེས་ཀྱི་ས་བསྲེས་ལ་གཟུགས་བརྙན་བྱ། །དུར་ཁྲོད་ཀྱི་རས་སམ་གྲོ་གར་གོང་དུ་
བསྟན་པའི་རྫས་ཀྱིས་སྔགས་དང་མིང་སྤེལ་བྲིས་ལ་སྙིང་གར་བཅུག མྱ་ངན་མེད་པའི་ཤིང་སོར་བརྒྱད་པའི་
ཕུར་བུས་སྐྱེ་གནས་ཕུག་ལ་ལག་པ་གཡོན་པས་བཟུང་སྟེ་བཟླས་དམིགས་བྱས་པས་ཞག་གསུམ་ན་དབང་
ཕྱུག་གི་ཆུང་མ་ཡིན་ཡང་དབང་དུ་བྱེད་པར་འགྱུར་རོ། །ཡང་ན་བསྒྲུབ་བྱའི་གཟུགས་སྐྲ་ཚིལ་ལས་བྱས་པའི་
སྙིང་གར་སྔགས་དང་མིང་སྤེལ་བ་བཅུག་ལ་སིནྡྷུ་ར་ཡིས་བགོས་པའི་སྣོད་དུ་བཞག་ལ་བཟླས་ཤིང་དམིགས་
ནའང་དེ་ལྟར་དབང་དུ་འགྱུར་ཏེ་སྐར་མ་རྒྱལ་གྱི་དུས་སུ་བྱའོ། །མྱུར་དུ་འགུག་པའི་ཕྱིར་སྐེ་ཚེ་བྱུགས་ལ་སེང་
ལྡེང་གི་མེ་ལ་གདུང་བར་བྱས་ན་སྐྱེས་བུའམ་བུད་མེད་རྣམས་ཅི་ལྟར་འདོད་པ་བཞིན་འགུག་པར་འགྱུར་རོ། །
དབང་གི་སྐབས་འདིར་འོད་ཟེར་དམར་པོའི་ལྕགས་ཀྱུས་སྙིང་ག་དང་གསང་གནས་སོགས་སུ་བཟུང་བས་
ལུས་དམར་ལམ་ལམ་དུ་བདག་ལ་དགའ་ཞིང་ཆགས་པ་བཟོད་དུ་མེད་པ་བསླངས་པས་སྣང་བ་མྱོས་ཤིང་
བསྒྱུར་ཏེ་རང་གི་རྐང་པའི་དྲུང་དུ་ཆགས་པའི་གདུང་བས་འགྱེལ་ཞིང་དང་མ་རྣམས་ཁབ་ལེན་ལ་ལྕགས་
ལྟར་རང་ལ་འདུས་པས། ཕན་ཚུན་སེམས་རོ་གཅིག་པར་དམིགས་པ་བྱའོ། །དབང་གི་གདུལ་བྱ་དམིགས་
བསལ་བ་ལ་དེའི་མིང་སྤེལ་ཞིང་། སྤྱིར་སརྦ་ས་ཏྭ་ན་མེ་ཝ་ཤ་མ་ན་ཡ། ཞེས་སྤེལ་བས་གྲུབ་བོ། །ཕག་གི་
རྣ་བར་གྲགས་པའི་སྨན་རྩ་བ་མེ་ཏོག་དང་བཅས་པ་གི་ཝཾ་དང་ལྷནཅིག་སྡོང་རོས་དང་བཅས་ཏེ་སྐར་མ་རྒྱལ་
གྱི་དུས་སུ་ཕག་པའི་སོས་མཉེས་ཤིང་གཞིབས་པར་བྱས་པའི་རིལ་བུ་གྲིབ་བསྐམ་བྱས། རྒྱལ་པོ་ཆེན་པོ་དང་
ཕྲད་པའི་དུས་སུ་རང་གི་དཔྲལ་བར་ཐིག་ལེ་བྱས་ན་དེ་མ་ཐག་དབང་དུ་འགྱུར་རོ། །ཛ་ཡནྟའི་རྒྱ་ཤུག་དཀར་
པོ་འབྲས་བུ་དང་། རྣམ་པར་རྒྱལ་བ་དཀར་པོའི་འབྲས་བུ་དང་། གི་ཝཾ་རྣམས་སྐར་མ་རྒྱལ་ལ་ཕག་གི་སོས་
གཞིབ་པ་དཔྲལ་བར་ཐིག་ལེ་བྱས་པས་རྒྱལ་པོ་ཆེན་པོ་དབང་གིས་ཕྱུག་པས་མཐོང་ན་དགའ་བར་འགྱུར་ཏེ་
ཁྲོ་བ་མེད་པར་བྱེད་དོ། །གཡུལ་ངོར་བྱས་ན་རྒྱལ་བ་ཐོབ་བོ། །ཡུལ་ཆོས་བྱེད་པའི་ནང་དུ་ཡང་པུ་ཏྲ་ཛ་རེ་
དང༌། ཨ་བན་ཙ་ཏི་ཀ་དང༌། ཏུ་དནྟི་དང་། དཎྜོ་ཏ་པ་ལ་སྤང་རྒྱན་སྔོན་པོ་དང༌། ལུས་ཀྱི་རྨ་ལས་བྱུང་བའི་དྲི་
མ་དང་། མིག་གི་དྲི་མ་བཅས་པའི་ཕྱེ་མ་དེ་རེག་པ་ཙམ་གྱིས་སྐྱེ་འགྲོའི་བུད་མེད་དབང་དུ་བྱེད་དོ། །གཞན་
ཡང་དབང་དུ་བྱེད་པའི་རྫས་སྣ་ཚོགས་རྒྱུད་བཞིན་ཤེས་པར་བྱའོ། །མིང་སྣང་བ་སྒྲུབ་ན། བ་གླང་སེར་སྐྱའི་
23 2

གསར་རྙེད་ཐོར་བུ།
རྭ་གཡས་པའི་ཕྱི་ཤུན་ནི་མཆོག་ཏུ་གྱུར་པ་སྟེ། དེ་དག་ཕག་པའི་རྣ་བ་གཡོན་པའི་ཁྲག་དང་མིག་སྨན་ཆ་མཉམ་
པར་སྦྱར་ཏེ། ཨོཾ་མཱ་རཱི་ཛྱེ་ཨཱནྟནྟྲ་ན་མ་སི་་ཧཱ། ཞེས་ཟླ་བ་གཟས་བཟུང་བའི་དུས་སུ་ཇི་སྲིད་མ་
བཏང་བར་དུ་བཟླས་པས་འགྲུབ་སྟེ་དེ་མིག་ལ་བསྐུས་པ་ཙམ་གྱིས་མི་མཐོང་བར་འགྱུར་རོ། །ཡང་ན་བྱི་ལ་
ནག་པོའི་དྲི་མ་དང་། བྱི་མ་ལ་དང་མིག་སྨན་ལ་ལྕགས་གསེར་དངུལ་ཟངས་གསུམ་གྱིས་དཀྲིས་ལ་ཟླ་བ་གཟས་
བཟུང་དུས་ཁར་བཅུག་སྟེ་མ་བཏང་བར་དུ་བཟླས་པས་འགྲུབ་སྟེ་མི་སྣང་བའི་མཆོག་འདི་དང་ལྡན་པ་དེ།
བལྟར་མེད། གཟུང་དུ་མེད། བཅིང་དུ་མེད། དགག་ཏུ་མེད། བརྒལ་དུ་མེད། རྨོངས་པར་བྱར་མེད། ཆད་
པས་གཅད་དུ་མེད། མགོ་འབྲེག་ཏུ་མེད། གཞུར་མེད། ཚིག་པར་བྱར་མེད། དགྲའི་དབང་དུ་མི་འགྲོའོ། །
གཞན་ཡང་རིལ་བ་ནི། སྲིན་བྱ་ནག་པོའི་མིག ཁྭ་ནག་པོ་དང་འུག་པའི་མིག ཀོ་སྐྱེ་ནག་པོའི་མིག་དང་བདེ་
བར་གཤེགས་པའི་གདུང་ཡིད་ཆེས་པ་བཅས་རྡོ་རྗེ་འོད་མས་ཤྲཱི་ཁརྚའི་འོ་མ་མཉེས་ལ་རིལ་བུར་བྱས་པ་ཉི་
ཟླ་མེ་ཡིས་དཀྲིས་ཏེ་ལྷའི་མདུན་དུ་སྔགས་བཟླས་པས་གྲུབ་པར་འགྱུར་ཏེ། དེ་ཁར་བཅུག་ན་མི་མཐོང་བར་
འགྱུར་ཏེ། བལྟར་མེད་གཟུང་དུ་མེད་པ་སོགས་སུ་འགྱུར་རོ། །མི་མཐོང་བའི་གཙོ་བོ་ཡང་དག་པ་རྣམ་པར་
སྣང་མཛད་ཀྱིས་གསུངས་སོ། །དེ་ནས་ཕ་རོལ་གྱི་ཁ་བཅིངས་པ་སོགས་བཙིང་བའི་ལས་བཤད་པར་བྱ་སྟེ།
གོང་དུ་བསྟན་པ་ལྟ་བུ་རང་ལྷའི་སྐུ་ཡི་འོད་ཟེར་ལས་སྤྲུལ་པའི་ཚོགས་མང་པོས་གདུག་པ་ཅན་གྱི་ཁ་མིག་
བཙེམ་པ་སོགས་བཅིངས་པའི་ལས་མཛདཔ་དང་། ཕག་གི་ཚོགས་ཀྱིས་གདུག་པ་རྣམས་ཟ་ཞིང་ར་བའི་ཚུལ་
གྱིས་བསྲུང་བར་གྱུར་པའི་དམིགས་པདང་བཅས། ཨོཾ་མཱ་རཱི་ཙེ་བརྟ་ལི་བ་དྭ་ལི་བ་རཱ་ལི་བཱ་རཱ་
ཧཱ་མུ་ཁི་སརྦ་དུཏཱཾ་པྲ་དུཥྤ་ནཱཾ་ཙཀྵར་མུ་ཁཾ་བནྡྷ་བནྡྷ་ཧཱུཾ་་ཧཱ། ཞེས་བཟླས་པས་སྡང་བ་
མ་ལུས་པ་འཇོམས་ཤིང་སུས་ཀྱང་མི་ཚུགས་པ་ནམ་མཁའ་ལྟ་བུར་འགྱུར་རོ། །གལ་ཏེ་ཆོམས་རྐུན་དང་མི་
རྒོད་དང་གཅན་གཟན་གཏུམ་པོ་སོགས་ཀྱི་འཚེ་བ་ཡོད་པའི་ཕྱོགས་སུ་འགྲོ་ན་མཚོན་ཆེན་གྱི་རྣམ་པའི་སྲུང་
བའི་གུར་དང་། དེའི་ཕྱི་རོལ་ཕག་གི་རྭ་བ་དང་བཅས་པའི་ནང་དུ་རང་དང་ནོར་ཕྱུགས་ཀ་ཆ་གཡོག་འཁོར་
བཅས་གང་བསྲུང་བར་འདོད་པ་རྣམས་དམིགས་ལ་སྔགས་རིང་ཐུང་གང་འགྲུབ་བཟླ། གོང་གི་སྔགས་ཀྱི་
སརྦ་དུཥྚཱ་ནཱཾ་ཞེས་པའི་རྗེས་སུ་གྲནྠི་བནྡྷ་མི་་ཧཱ། ཞེས་བརྒྱ་རྩ་བརྒྱད་བཟླས་ལ་གོས་ཀྱི་མཐའ་
མ་བུ་མོས་བཀལ་བའི་སྲུང་སྐུད་ལ་མདུད་པ་བོར་བར་བྱའོ། །དེ་ཡང་རང་གི་ཆེད་དུ་མདུད་པ་བདུན་བོར།
གཡོག་སོགས་གང་སྲུང་འདོད་པ་དེ་དང་དེ་དག་གི་མིང་བཟུང་ལ་སོ་སོར་མདུད་པ་རེ་རེ་གྲང་བཞིན་བོར་
2 3 3

ཀུན་མཁྱེན་མི་ཕམ་རྒྱ་མཚོའི་གསུང༌།
བར་བྱ། ཨོཾ་ལྷ་མོ་འོད་ཟེར་ཅན་བདག་འཇིགས་པ་ཆེ་གེ་མོ་འདི་ལས་སྐྱོབ་ཅིག
བརྗོད་ཅིང་སྔགས་བཟླ་བཞིན་སོང་བས་འཇིགས་པ་ཆེན་པོ་ཅི་ལྟ་བུའི་ཁྲོད་དུ་ཡང་ཉམ་ང་བ་མེད་པར་བདེ་
བར་འགྲོ་བར་འགྱུར་རོ། །འཇིགས་པ་གྲོལ་ནས་མདུད་པ་རྣམས་རང་གིས་དགྲོལ་བར་བྱའོ། །ཡང་ན་རྒྱུ་
སྐར་རྒྱལ་གྱི་དུས་སུ་གཞོན་ནུ་མས་བཀལ་བའི་སྐུད་པ་དམར་པོ་སུམ་སྒྲིལ་བྱས་ལ་སྔགས་ལན་ཉེར་གཅིག་
བཏབ། ཕག་ཁྲག་དང་གི་ཝཾ་བྱུགས་སྔགས་དང་བཅས་ཏེ་གང་གི་མིང་བཟུང་ཞིང་དེ་སྲུང་བའི་ཆེད་དུ་མདུད་
པ་བོར་ལ། དེ་གོས་ཀྱི་མཐའམ་ལག་པར་བཟུང་ནས་རྣ་བར་ཕག་གི་མཆེ་བ་བཅུག་ནས་སོང་ན་མིའམ་གཅན་
གཟན་གཏུམ་པོ་ལ་སོགས་པ་འཚེ་བ་ཀུན་གྱིས་བལྟར་མེད་གཟུང་དུ་མེད་པ་སོགས་སུ་འགྱུར་རོ། །འཇིགས་
པ་གྲོལ་ནས་མདུད་པ་རང་གིས་དགྲོལ་བར་བྱའོ། །གཞན་ཡང་ཁམ་སྐྱོང་གཉིས་ལ་མཱཾ་ཡིག་གིས་བསྐོར་བའི།
ཕ་རོལ་རེངས་པར་བྱ་བའི་ཡུལ་ནི་དབུས་སུ་བསྒྲུབ་བྱའི་མིང་སྤེལ་བྱས་ལ་ཁམ་སྐྱོང་ཐམ་པས་བཀང་སྐུད་པ་སེར་
པོས་དཀྲི། སྟེང་འོག་ནས་རྡོ་རྗེས་མནན། གསང་བར་བཞག་ཅིང་རྩ་བའི་རིག་པ་བརྟུ་ལི་སོགས་སྟོང་ཕྲག་
བརྒྱད་བཟླས་ན་གང་དུ་འགྲོ་ཡང་འཇིགས་པ་དང༌། སྐྲག་པ་ཀུན་ལས་རྣམ་པར་གྲོལ་བར་འགྱུར་རོ། །
ཕྱུགས་ལ་ཅེ་སྤྱང་གིས་ཉེར་འཚེ་ཞི་བར་འདོད་པས། གནག་གི་གནས་ཀྱི་སྒོ་ལ་སྔགས་བྲི་རྒྱལ་མཚན་དཀར་
པོའི་རྩེ་ལ་བཙུགས། ཙནྡན་དཀར་པོ་དང་གུར་གུམ་གི་ཝཾ་གིས་ཁྱུ་མཆོག་གི་གཙོ་བོ་རྒན་པ་དང་ཕྱུགས་རྗེའི་
མིང་སྤེལ་བ་བྱང་བུར་བྲིས། དེ་ལ་ཨོཾ་མཱཾ་བཱཾ་མཱཾ་གྱི་ཡི་གེ་བཞིས་བསྐོར། ཡང་བ་ཡིག་གིས་བསྐོར། ཡང་ཙེ་ཡིག་
གིས་བསྐོར། དེའི་ཕྱི་རོལ་མཱཾ་གིས་བསྐོར་བ་བྲིས་ལ། ཁྱུ་མཆོག་གི་ར་དང༌། ཕྱུགས་རྗེའི་མགུལ་དུ་བཏགས་
པས་སྲུང་བར་འགྱུར་རོ། །ཕྱུགས་ཀྱི་སྒོར་སེང་ལྡེང་གི་ཕུར་པ་སོར་བརྒྱད་པ་ཚོན་སྐུད་ལྔས་དཀྲིས་པར་སྔགས་
འདི་ལན་བདུན་བཏབ། ཨོཾ་མཱ་རཱི་ཙེ་སརྦ་བི ཧཱུྃ་ཨུ ཏ་པཱ་དྷ་ཡ་ཧཱུྃ་ཕཊ་་ཧཱ། བགེགས་བསྐྲད་
པའི་ཕུར་བུའི་སྔགས་སོ། །གནགས་ལྷས་སུ་ཐང་སྐུའི་མདུན་ཐབ་ཁུང་ཚད་དང་ལྡན་པར། ཕྱུགས་ཀྱི་མགོ་
སྤུ། རུས་པ། ཞོ་དུར་བ་སྦྲང་རྩི་མར་འོ་མ་རྣམས་བསྲེས་ལ་ཞི་བའི་སྦྱིན་སྲེག་སྟོང་ཕྲག་བྱ། གནགས་ལྷས་
ཀྱི་ཕྱི་རོལ་ཏུ་མཆོད་པ་ལྔ་དང་བཅས་ཏེ་ཟས་སྣ་འབྱུང་པོ་ཚོགས་འོ་ཀླུ་ཐུག་ཞོ་ལྷ་མིན་དང་ལྷ་འོ། །འབྲས་ཀྱི་ཕྱེ་
མ་བུ་རམ་ཚོགས་བདག་བསྲེས་པའི་གོང་བུ། སྙིང་པོ་གསུམ་གྱི་མར་གནོད་སྦྱིན། སྲན་མ་མ་ཥ་དང་བུ་རམ་བསྲེས་
པའི་ཁུར་ཤ་ཟ་བ། འབྲས་དང་མ་འབྱུང་པོ་ཤ མ་བསྲེས་པ་ཤ་སྲིན་པོ་ཡི་དྭགས་ལའོ་དང་ཀཱ་ཤ གཞན་ཡང་སྲན་
མ་མ་ཥ་དང་། ཆང་དང་ནང་དུ་སྲན་མ་བླུགས་པའི་ཁུ་བ་སོགས་ཀྱི་གཏོར་མ་བྱིན་རླབས་ལ། ཨོཾ་བྷ་བ་
2 3 4

གསར་རྙེད་ཐོར་བུ།
བཱ་ཧི་ཁཱ་ཧི་གྲྀཧྞ་གྲྀ ཧྞ་ཧཱུྃ་སརྦ་བྷ་ཏ་བ་ལིཾ་་ཧཱ། ཞེས་པའི་སྔགས་ལན་བདུན་གྱིས་འབྱུང་
འུ
པོའི་ཚོགས་ལ་སྦྱིན་པར་བྱས་ལ་སླར་ལྷའི་ཁང་པར་ཞུགས་ཏེ་སྔགས་བརྒྱ་རྩ་བརྒྱད་བཟླས་པའི་བུམ་པ་ཆུས་
བཀང་བ་ཁྱུ་མཆོག་རྣམས་ལ་གཏོར། དེས་ཅེ་སྤྱང་གི་གནོད་པ་ཞིའོ། དེ་ལྟར་བྱས་ཏེ་དུས་གསུམ་དུ་ཞི་བའི་
བཟླས་རྩ་སྔགས་དྲུག་པ་ཞི་བའི་ཤམ་ཅན་ནོ་པས་སྦྱིན་སྲེག་སྟོང་བྱས་ན་གནོད་པ་གང་ཡང་ཞི་བར་བྱེད་དོ།།
ཞི་བའི་ཆོ་ག་འདི་ནི་ཅེ་སྤྱང་ལ་མཚོན་པ་སྟེ། ནད་དང་འཇིགས་པ་སོགས་ཉེ་བར་འཚེ་བ་ཐམས་ཅད་ཞི་ཞིང་
སྲུང་བའི་ཆོ་ག་ཟླ་མེད་པར་འཕྲུལ་ཤེས་པར་བྱའོ། ། ༈ ཡེ་ཤེས་པ་དབབ་པའི་ལས་བྱེད་ན། དབེན་ཞིང་
གཙང་མའི་གནས་སུ་ལོ་བཅུ་གཉིས་ལོན་པའི་ཕོ་མོ་མིག་ཡངས་ཤིང་བོང་རིང་བ་དང་ལྡན་པ་ཁྲུས་བྱས་ལ་
གོས་དཀར་པོ་བགོ ཙནྡན་གྱིས་བྱུགས་མེ་ཏོག་གི་ཕྲེང་བ་གདགས། དྲི་ཡིས་བདུག་པ་བྱས། དེ་ནས་བ་ལང་
གི་ལྕི་བའི་མཎྜལ་བྱས་ལ་དེར་གུ་གུལ་གྱི་བདུག་སྤོས་ལ་སྔགས་བརྒྱ་རྩ་བརྒྱད་བཟླས་ཏེ་བཏབ། བསྒྲུབ་བྱའི་
སྙིང་གར་ཟླ་བའི་དཀྱིལ་འཁོར་ལ་མཱཾ་དམར་པོ་མར་མེ་ལྟ་བུ་འབར་བའི་རྣམ་པར་བསམ་ལ། ལྷའི་ང་རྒྱལ་
གྱིས་སྔགས་བཟླས་ཤིང་དྲིལ་བུ་དཀྲོལ་བ་དང་བཅས་ཏེ་གུ་གུམ་བདུག་པས་སྐད་ཅིག་དེ་ཉིད་ལ་འབེབས་
པར་འགྱུར་རོ། །ཨོཾ་མཱ་རཱི་ཙེ་ཨཱ་བེ་ཤ་ཡ་དྷུ་ན་ཀམྤ་ཀམྤ་ཡ། པྲ་ཏམ་གྲཱ་ཧ་གྲྀཧྞ་ཧཱུྃ།
ཨོཾ་ཨཱ་མཱ་རཱི་དྱེ་་ཧཱ། ཞེས་དབབ་པའི་སྔགས་ཡང་དག་པའོ། ། ༈ པྲ་དབབ་པར་བྱེད་ན། ཉི་མ་
འཆར་ཁའི་ཚེ་གཞོན་ནུ་མ་ཁྲུས་བྱས་གོས་དཀར་པོ་བགོ་མེ་ཏོག་གིས་བརྒྱན་ཙནྡན་དཀར་པོས་ཡན་ལག་
ཐམས་ཅད་བྱུག་པ་བ་ཡི་ལྕི་བའི་དཀྱིལ་འཁོར་ལ་བཞག་གུ་གུལ་བདུག རང་གིམཐེ་བོང་རྒྱ་སྐྱེགས་དང་
མར་ནག་གིས་བསྐུས་ལ་སྔགས་བརྒྱ་རྩ་བརྒྱད་བཟླས་ཏེ་དབང་བསྐུར་བ་བསྟན་པར་བྱའོ། །དེ་ལ་ལྷ་སོགས་
ཐམས་ཅད་སྔགས་ཀྱི་རྒྱལ་པོའདིས་བསྐུལ་བར་བྱ་སྟེ། ཨོཾ་ཙི་རི་ཙི་རི་མུ་་ཧཱ། ཞེས་སོ། །ཨོཾ་ཨཱཿ
ཞེས་པ་འདིས་མར་མེ་ལ་བརྒྱད་བརྒྱ་མངོན་པར་སྔགས་ནས་གཞོན་ནུ་མ་ལ་བསྟན་ན་དངོས་པོ་ཐམས་ཅད་
མཐོང་བར་འགྱུར་རོ། །ཡང་མ་མོའི་ཚོགས་ཀྱིས་དགེ་བ་དང་མི་དགེ་བ་ཐོས་པ་ནི། ༀ་བ་ཏཱ་ལི་ཡཾ་མུ
སྔགས་འདི་ཁྲི་གཅིག་བཟླས་ཏེ་བསྟན་པར་བྱའོ། ༈ གང་ཞིག་གསོད་པ་དང་འབྱེད་པ་དང་རེངས་བའི་སྦྱོར་
བ་བྱེད་པར་འདོད་པས། དུར་ཁྲོད་དུ་གྲོགས་བཟང་པོ་དང་བཅས་བགེགས་བསྲུང་ལ་ཐང་སྐུའི་མདུན་བ་ཡི་
ལྕི་བའི་དཀྱིལ་འཁོར་ལ་ཇི་འབྱོར་བའི་མཆོད་པ་བཤམས་ལ་མཆོད། རང་ཉིད་ཐོད་དང་གོས་ནག་པོ་འཚོགས་
ཆས་དང་རྡོར་དྲིལ་བཅས་ཁྲོས་པའི་ཡིད་ཀྱིས། རང་ཉིད་འོད་ཟེར་ཅན་མ་ཕག་གི་ཞལ་གསུམ་ཁྲོས་པ། སྤྱན་
235

ཀུན་མཁྱེན་མི་ཕམ་རྒྱ་མཚོའི་གསུང༌།
གསུམ་གསུམ་པ། ཞལ་འགྱུར་ཞིང་མཆེ་བ་གཙིགས་པ། ལྗགས་གློག་བཞིན་འཇིགས་པར་བྱེད་པ། ཉི་མ་
བཅུ་གཉིས་དང་འདྲ་བའི་འོད་འབར་ཞིང་འཕྲོ་བ། མུ་མེན་ལྟ་བུའི་གོས་སྔོན་པོའི་སྨད་དཀྲིས་བྱས་ཤིང་། ཤ་
འགགས་དང་སྟོད་གཡོགས་སྣ་ཚོགས་པའི་གོས་ཀྱིས་བྱས་པ། རྒྱན་ཐམས་ཅད་ཀྱིས་བརྒྱན་པ། ཕྱག་བརྒྱད་
ཀྱི་གཡས་ན་མདའ་དང་རྡོ་རྗེ་དང་ཁབ་དང་ལྕགས་ཀྱུ་བསྣམས་པ། གཡོན་ན་གཞུ་དང་ཞགས་པ་མྱ་ངན་མེད་
པའི་ཤིང་གི་ཡལ་ག་དང་སྐུད་པ་བསྣམས་པ། མཆོད་རྟེན་མགོ་ལ་ཡོད་པའི་སྐྲ་དང་ལྡན་པ། ཉི་མའི་དཀྱིལ་
འཁོར་ལ་ཞབས་གཡས་བརྐྱང་བའི་སྟབས་ཀྱིས་རབ་ཏུ་ཁྲོས་པས་བསྒྲུབ་བྱ་མནན་པར་བསམས་ལ། ཆུ་
ངོགས་ཀྱི་ས་དང་། མི་རུས་ཀྱི་ཕྱེ་མ། དུར་ཁྲོད་ཐལ་བ་རྣམས་ཀྱི་ཕ་རོལ་གྱི་གཟུགས་བརྙན་བྱས་ལ། ཚ་བ་
གསུམ་དང་དྲུག་དང་ཁྲག་དང་ལན་ཚྭ་དང་སྐེ་ཚེ་རྣ་དུ་ར་ཡི་ཆུས་རོ་ཡི་གོས་ལ་བསྒྲུབ་བྱའི་མིང་སྤེལ་བའི་སྔགས་
བྲིས་ལ་སྙིང་གར་གཞུག ཨོཾ་མཱ་རཱི་ཙེ་བརྟཱ་ལི་བ་དཱ་ལི་བ་རཱ་ལི་བཱ་རཱ་ཧཱ་མུ་ཁི་ཧཱུཾ། ཆེ་གེ་མོ་
སོད་ཅིག་མ་ར་ཡ་ཧཱུྃ་ཕཊ་་ཧཱ། སྔགས་འདི་བཟླས་ལ་མི་ཤ་སྐམ་པོ་དང་མི་ཚིལ་གུ་གུལ་གྱི་རིལ་བུ་བྱས་ཏེ་
རོ་བསྲེགས་པའི་ཤིང་གི་མེ་ལ་སྦྱིན་སྲེག་སྟོང་ཕྲག་བརྒྱད་བྱས་པས་འགྲུབ་བོ། །གསོད་པར་འདོད་ན་ཚ་བའི་
མར་ནག་གིས་བདུག་ཅིང་གཞན་གྱི་རྒྱལ་པོའི་དཔུང་གི་མིང་བཟུང་ན་དེ་དག་འཆི་བར་འགྱུར་རོ། །ཡང་ན་
གཡུལ་ངོ་ལ་མངོན་དུ་བལྟས་ཏེ་མི་རུས་ཀྱི་ཕྱེ་མའམ་མིང་ཚིལ་དང་བཅས་པའི་སྦྱིན་སྲེག་སྔགས་འདིས་བྱས་
ན་དགྲ་བོའི་དཔུང་ཚོགས་དེ་མ་ཐག་ཏུ་རེངས་པར་བྱེད་དོ། །ཡང་དགྲ་གསོད་པར་འདོད་ན། དུག་དང་ལན་
ཚྭ་སྐེ་ཚེ་ཁྲག་རྣམས་སྦྱར་ཏེ་མི་རུས་ཀྱི་སྨྱུ་གུས་ཐོད་པ་ལ་དགྲ་ཡི་མིང་ཧཱུྃ་དང་ཕཊ་གཉིས་ཀྱི་བར་དུ་བཅུག་
ནས་སྔགས་ཀྱིས་ཡོངས་སུ་བསྐོར་བ་བྱ་སྟེ། ༀ་མཱ་རཱི་ཛྱེ་ཧཱུྃ་ཆེ་གེ་མོ་སོད་ཅིག་ཧཱུཾ། ཞེས་སྟོང་ཕྲག་
བརྒྱད་བཟླས་ན་འཆི་བར་འགྱུར་རོ། །དུར་ཁྲོད་དུ་བྲིས་ན་ནི་ཞག་གསུམ་གྱིས་ཉམས་པར་བྱེད་དོ། །
༈ དགྲ་བོ་རིམས་ཀྱིས་གཟུང་བར་འདོད་པས། མི་རུས་ཀྱི་ཕྱེ་མ་དང་དུར་ཁྲོད་ཀྱི་ཐལ་བ་ཆུ་བོའི་ངོགས་
གཉིས་ཀྱི་ས་རྐང་རྗེས་ཀྱི་ས་རྣམས་ལས་བསྒྲུབ་བྱའི་གཟུགས་བརྙན་བྱས་ལ། དུག་དང་མེ་དང་སྐེ་ཚེ་དང་
ཉིན་བྱེད་དང་འོ་མ་རྣམས་ཀྱིས་དུར་ཁྲོད་ཀྱི་རས་ལ་སྔགས་མིང་སྤེལ་ཅན་འབྲི་བ་ནི། ཨོཾ་མཱ་རཱི་ཛྱེ་ཆེ་
གེ་མོ་རིམས་ཀྱིས་ཧཱུྃ་ར་ཡ་གྲྀཥྞ་གྲྀཥྞ་ཟུངས་ཤིག་ཟུངས་ཤིག་ཧཱུཾ་ཕཊ་་ཧཱ། ཞེས་བརྒྱ་རྩ་
བརྒྱད་བཟླས་ལ་དགྲ་བོའི་ཁང་བར་སྦས་པས་རིམས་ཀྱིས་འཛིན་ནོ། །ཡང་ན་ཐོད་པར་གོང་གི་རྫས་ཀྱིས་
མིང་བྲིས་ལ། ཨ་བཞིའི་ནང་དུ་བཅུག མེའི་ནང་དུ་ཡང་བཅུག་ལ་མཱཾ་གིས་བསྐོར་བ་བྱས་ལ། ཁྲོས་པས་སེང་
236

གསར་རྙེད་ཐོར་བུ།
ལྡེང་གི་མེ་ལ་བདུག སྟེང་ནས་མགུལ་བ་བཅིང་བའི་ཐོད་པ་དགྲ་བོའི་ཁང་བར་སྦས་ན་འཕྲལ་དུ་རིམས་ཀྱིས་
འཛིན་པར་འགྱུར་རོ། ཡང་ན་དུར་ཁྲོད་དུ་བྱའོ། ༈ །ཕ་རོལ་དབྱེ་བར་འདོད་ན། དུར་ཁྲོད་ཀྱི་ཐལ་བ། ཆུ་
ཀླུང་ངོགས་གཉིས་ཀྱི་ས་དང་རྐང་རྗེས་ཀྱི་ས་རྣམས་ལས་སོ་སོའི་གཟུགས་བརྙན་བྱས་ལ་རྒྱབ་སྤྲད་དེ་མ་ཧེའི་
ཤ་དང་རྟའི་མགོ་སྤུས་ལེགས་པར་བཅིངས། དུག་དང་སྐེ་ཚེ་ཚ་བ་གསུམ་ཀྱིས་ལུས་བྱུགས། དེ་ཉིད་དང་མ་
ཧའི་ཤ་དང་རྟ་ཁྲག་བཅས་པས་དུར་ཁྲོད་ཀྱི་རས་ལ་ཕཊ་བཞིའི་དབུས་སུ་ཧཱུྃ་གིས་སྤེལ་བའི་བསྒྲུབ་བྱའི་མིང་
བྲིས་མཱཾ་གིས་ཡོངས་སུ་བསྐོར་ལ་དེ་གཉིས་ཀྱི་སྙིང་གར་བཅུག་ནས་སྔགས་བཟླ། བསྒྲུབ་བྱ་གཉིས་རྟ་དང་
མ་ཧེ་ལ་ཞོན་ནས་གཉིས་ཀ་འཐབ་བཞིན་པར་བསམ་ན། དབྱེ་བར་བྱེད་དེ། འཕྲོག་བྱེད་དང་དཀའ་ཟློག་
ལའང་འབྱེད་ན་གཞན་ལ་ལྟ་ཅི་སྨོས། དུར་ཁྲོད་དུ་ས་བརྐོས་ལ་སྦའོ། །ཨོཾ་མཱ་རི་དྱེ་ཆེ་གེ་མོ་དང་ཆེ་གེ་མོ་
ཕྱེ་ཤིག་༼འདིར་ཡང་ཡི་གེ་འགའ་ཡོད་ཀྱང་མ་ཡིག་མི་གསལ་བས་བཀོལ་མ་ཐུབ། མཆན།༽ཧཱུཾ་་ཧཱ། ཞེས་པ་
སྔགས་སོ། །ཡང་ན་མ་ཧེའི་རྭ་དང་རྟའི་རུས་པ་ལ་གཟུགས་བརྙན་བྱས། དུག་དང་གཏུམ་པོའི་ས་བོན་དང་
མ་ཧེའི་ཤ་དང་རྟའི་ཁྲག་གིས་སྙིང་གར་སོ་སོའི་མིང་བྲིས་ལ་སྔགས་བཟླས་ཤིང་སེང་ལྡེང་གི་མེར་གདུང་བར་
བྱས་ན་དེ་མ་ཐག་ཏུ་འབྱེད་པར་བྱེད་དོ། །ཡང་ན་གཟུགས་བརྙན་དགྲའི་ཁྱིམ་དུ་སླས་ཀྱང་འབྱེད་པར་འགྱུར་
རོ༑ ༑ ༈ དགྲ་བོ་སྐྲོད་པར་འདོད་ན། ༀ་མཱ་རཱི་ཛྱེ་ཙ་ལ་ཙ་ལ་པྲ་ཙ་ལ་པྲ་ཙ་ལ། ཤཱི་གྒཾ་ག་
མི་ནི་ཆེ་གེ་མོ་སྐྲོད་ཅིག་ཧཱྃ་ཕཊ། སྔགས་འདི་བྱ་རོག་གི་གཤོགས་པ་ལ་སྟོང་ཕྲག་བརྒྱད་བཟླས་ནས་
དགྲ་བོའི་ཁྱིམ་དུ་འབད་པས་སྦ་ཞིང་།སྔགས་བཟླ་དུས་ཀྱི་དམིགས་པ་ནི། ༼འདིར་ཡང་ཡི་གེ་འགའ་ཡོད་ཀྱང་
མ་ཡིག་མི་གསལ་བས་བཀོལ་མ་ཐུབ། མཆན།༽ དུས་ཀྱི་རླུང་གི་ཤུགས་དང་ལྡན་པའི་རྔ་མོ་ལ་བསྒྲུབ་བྱ་བསྐྱོན་
ཏེ་རྒྱ་མཚོའི་མཐའི་བར་དུ་ལྡོག་པ་མེད་པར་སོང་བར་བསམ་མོ། །དེས་ནི་དེ་མ་ཐག་ཏུ་སྐྲོད་པར་བྱེད་དོ། །
༈ ཕ་རོལ་རྨོངས་པར་བྱ་བའི་ལས་ནི། ཐོད་ལེ་ཀོར་གྱི་དབྱུག་པར་དུག་སྦྲུལ་མགོ་གསུམ་པ་བྲི། དབྱུག་
པའི་སྟེང་གི་རྩེ་མོར་རྡོ་རྗེ་རྩེ་གསུམ་པ་དང་འོག་རྩེར་རྡོ་རྗེ་རྩེ་གཅིག་པ་བྱའོ། །སྔགས་སྤེལ་ཚིག་ཅན་བཟླ་
ཞིང་དབྱུག་པ་དེ་འཇིགས་པ་བྱུང་བའི་དུས་སོགས་གང་ཞིག་རྨོངས་པར་བྱ་དགོས་པའི་དུས་སུ་ལག་པ་གཡོན་
པས་བཟུང་སྟེ་དགྲ་ལ་བསྡིགས་པའི་ཚུལ་བྱ་ཞིང་ཡིག་དྲུག་བཟླ། ཟླ་བ་དང་ཉི་མ་ལན་ཉི་ཤུ་རྩ་གཅིག་གཡས་
སྐོར་དུ་བསྒོམ་པར་བྱ་ཞིང་། འོག་ཏུ་ཟླ་དཀྱིལ་དང་སྟེང་དུ་ཡང་ཨ་ལས་སྐྱེས་པའི་ཟླ་དཀྱིལ་ཀྱི་བར་དུ་བདག་
ཉིད་ཡིབ་པར་བསམ་ལ་འོད་ཟེར་ཅན་བདག་ལ་སྐྱོབས་ཤིག་ཅེས་སོགས་སྔགས་བཟླ། ཟླ་བ་དང་ཉི་མ་ཕན་
237

ཀུན་མཁྱེན་མི་ཕམ་རྒྱ་མཚོའི་གསུང༌།
ཚུན་འོད་ཟེར་གཉིས་འདྲེས་པའི་གུར་དུ་རང་བསམ་ཞིང་། སྒྲུབ་པའི་སྔགས་རིང་བཟླ། ཕ་རོལ་སྒོ་གསུམ་
འཆིང་ཞིང་ཀུན་ནས་རྨོངས་པར་བསམ་མོ། །དེས་ནི་འཇིགས་པ་ཐམས་ཅད་དང་རྐུན་མ་སོགས་ཀུན་ལས་
ངེས་པར་སྲུང་བར་འགྱུར་རོ། །ཉལ་བའི་དུས་སུ་སྟན་ལ་འདུག་སྟེ་ཙེ་ཞེས་པའི་ཡི་གེ་མངོན་པར་བྲིས་ལ་རྐང་
པ་གཡོན་པ་བཞག་སྟེ་མི་བསྐྱོད་པར་བསྒོམ་པར་བྱའོ། །དེས་རྐུན་མ་སོགས་ཀྱིས་མི་ཚུགས་ཏེ་བཅིངས་ཤིང་
རྨོངས་ནས་འདུག་པར་བྱེད་དོ། །ཕ་རོལ་རྨོངས་པར་བྱེད་པའི་ཆོ་ག་དམ་པའོ། །
༈ ཕ་རོལ་གྱི་དཔུང་རེངས་པར་བྱེད་ན།ཐང་སྐུ་བཀྲམ་ལ་ཙནྡན་དཀར་པོའི་དཀྱིལ་འཁོར་དུ་མེ་ཏོག་དཀར་
པོས་སོགས་རྣམ་ལྔ་དང་གཏོར་མའི་མཆོད་པ་བྱས་ལ། ལྷའི་ང་རྒྱལ་གྱིས་སྔགས་ཁྲི་ཕྲག་གསུམ་སྔོན་དུ་བཟླས་
པས་དགེ་བ་དང་མི་དགེ་བའི་མཚན་མ་སྟོན་པར་འགྱུར་རོ། །དེའི་རྗེས་སུ་ལས་ཐམས་ཅད་པའི་ཐབ་ཁུང་
དུ། རྒྱ་སྐྱེགས་ཤིང་དང་། བྱང་ཆུབ་ཤིང་དང་ཨུ་དུམ་ཝ་རའི་ཡམ་ཤིང་གི་མེ་སྦར་ལ། འོ་མ་དང་ཞོ་མར་དུ་
སྨྱུག་༼བྱུག༽པའི་དཱུར་བ་ཉག་མ་རེ་རེས་སྦྱིན་སྲེག་སྟོང་ཕྲག་བརྒྱད་བྱ་སྟེ་དེས་ནི་ལས་ཐམས་ཅད་ནུས་པར་
འགྱུར་རོ། །ཨོཾ་མཱ་རཱི་ཙེ་བརྟུ་ལི་བ་དཱ་ལི་བ་རཱ་ལི་བཱ་རཱ་ཧཱ་མུ་ཁི་སརྦ་དུཥྚཱ་རི་པུ་སྱེ་ཧཱུྃ་
སྟུམྦྷྰ་ཡ་ཧཱུཾ་ཕཊ་་ཧཱ། འདི་ནི་རེངས་པར་བྱེད་པའི་སྔགས་ཏེ་རེངས་པའི་ལས་ཐམས་ཅད་ལ་སྦྱར་
བར་བྱའོ། །སྔགས་འདིས་བཟླས་པ་དང་སྦྱིན་སྲེག་བྱ་བ་ཡིན་ནོ། །ཕྱི་ནས་རྒྱལ་པོ་དང་མདུན་འདོན་གྱི་མིང་
གྲོ་གའམ་རས་ལ་གུར་གུམ་མམ་གི་ཝཾ་གིས་སྔགས་དང་སྤེལ་ཏེ་བྲིས། སླར་ཡང་མཱཾ་གིས་དཀྲིས་པ་དེ་ཡང༌།
ཨོཾ་མཱཾ་མཱཾ་མཱཾ། ཞེས་པའི་ཡི་གེ་བཞིས་ཡོངས་སུ་བསྐོར། དེའི་ཕྱི་རོལ་དུ་བ་ཡིག་གིས་ཡོངས་སུ་བསྐོར་བའི་འཁོར་
ལོ་བྲིས་ལ། བསྒྲུབ་བྱ་གང་གི་སྤྱི་གཙུག་སམ་མགུལ་ལམ་དཔུང་པར་བཏགས་ན་ལས་ཐམས་ཅད་ལ་རང་
ཉིད་སྲུང་བར་བྱེད་དོ། །གཡུལ་ངོར་ཞུགས་ན་དེའི་ལུས་ལ་མཚོན་གྱིས་མི་ཆོད་ཅིང་གཡུལ་ལས་རྒྱལ་བར་
འགྱུར་རོ། །དེ་ནས་གླང་པོ་ཆེའ མ་ཤིང་རྟའི་མཆོག་ལ་སློབ་དཔོན་ཞོན་སྟེ་གཡུལ་ལ་ཕྱོགས་པར་བཅོམ་ལྡན་
འདས་མའི་ཐང་སྐུ་བཀྲམ། རྒྱལ་མཚན་སེར་པོ་བཙུགས་ཏེ་རས་སེར་པོའི་ཤམ་ཐབས་དང་ཐོད་སེར་པོས་
བརྒྱན། འཚོག་ཆས་རྡོ་རྗེ་དང་དྲིལ་བུ་བཟུང་ཞིང་སྙེམས་དང་བཅས་ཏེ་སྔོན་བཞིན་ཕག་པའི་ཤིང་རྟ་ལ་གནས་
པར་བསྒོམ་ལ་རེངས་པར་བྱེད་པའི་སྔགས་བརྗོད་དོ། །རང་གི་དཔུང་པ་ཕག་པའི་བསྐོར་བའི་ནང་དུ་བསྒོམ་
ན་དེ་མ་ཐག་ཕ་རོལ་གྱི་དཔུང་ཚོགས་ལས་རྒྱལ་བར་འགྱུར་རོ། །མཚོན་གྱིས་བཅད་པས་མི་ཤི་བའི་རོ་གོས་
རིའི་
སམ་དུར་ཁྲོད་ཀྱི་རས་ལ་འཁོར་ལོ་འདི་བ་བླའམ་ཡུང་བའི་ཁུ་བས་བྲིས། ཆུ་ངོགས་གཉིས་ཀྱི་སའམ།
རྩེ་མོའི་སའམ། དུར་ཁྲོད་ཀྱི་ཐལ་བ་དང་ལྡན་པས་དགྲའི་དཔོན་གྱི་གཟུགས་བྱས་ལ། ༼ཕ་རོལ་མི་དང་རིག་
238

གསར་རྙེད་ཐོར་བུ།
སྔགས་སྲིད་མཐའ་མེ་ཏོག་གི་ཕྲེང་བས་བསྐོར་བའོ། །༽ཨེ་ཡིན་སྙམ་མོ། མཆན། རེངས་བའི་འཁོར་ལོ་
དེའི་སྙིང་ཁར་བཅུག ཡངས་དེ་དང་འབྲས་སྭ་ལུའི་ཁུ་བ་ཡུང་བའི་ཁུ་བ་དང་ལྡན་པས་ཕག་གི་གཟུགས་བྱས་
ལ་དེའི་ཁ་རུ་གཟུགས་བརྙན་དེ་ཁ་ཐུརདུ་བསྟན་ལ་བཅུག ཕག་པ་དེ་ཁམ་སྐྱོང་ཁ་སྦྱར་ནང་དུ་བཅུག་ལ་སོང་
སྟེ་དགྲའི་དཔུང་ལ་མངོན་དུ་བལྟས་པས་བཞག་པར་བྱའོ། །དེ་ཡང་ལས་བྱེད་ཀྱི་ལྷའི་ཚོགས་ལ་ཟན་དང་ཉ་
དང་ཤ་རློན་པའི་གཏོར་མ་བྱིན་ལ་ཕྲིན་ལས་བཅོལ། སེང་ལྡེང་གི་ཕུར་བ་སོར་བརྒྱད་པ་སྔགས་བཏབ་པས་
བཏབ་ལ་དེར་ས་བརྐོས་ཏེ་སྔགས་བཟླ་བཞིན་སྦས། སྔགས་སྟོང་ཕྲག་བརྒྱད་རྡོ་རྗེ་ཁྲོ་བོའི་ང་རྒྱལ་གྱི་སྟོབས་
དང་ལྡན་པས་བཟླས་ན་དགྲའི་དཔུང་ཇི་ལྟ་བུ་ཡང་ངེས་་པར་རེངས་པར་འགྱུར་རོ། །
༈ དེ་ནས་ཆར་དབབ་པའི་ལས་བརྗོད་པར་བྱ་སྟེ། སྙིང་པོ་འདི་ལན་གཅིག་བཟླས་པས་ཀྱང་ཆར་འབེབ་
ལ་ལོ་ཐོག་དང་རྩི་སྨན་རྣམས་སྐྱེད་པར་བྱེད་དོ། །ཨོཾ་མཱ་རཱི་ཙེ་བི་སུ་ལ་བ་རེ་ན་གེ་ན་ག་ཧྲྀ་དྭ་
ཡ་བ་དྷ་ཛྭ་ལ་ཛྭ་ལ་སརྦ་་ནཱ་ག་ཧྲྀ་ད་ཡཾ། ཀཱི་ལ་ནཱ་ག་ཀུ་ལ་ཡ་བ་ཏི་སྭ་ནི། ཧ་ན་
ཧ་ན་སརྦ་དུཏཱཾ་ནཱ་ག་ཧྲྀ་ད་ཡཱ་ནི། ད་ཧ་ད་ཧ་སརྦ་དུ ཥྚ་ནཱ་ག་བྷ་བ་ནཱ་ནི། པ་ཙ་པ་
ཙ་པ་ཙ་ཡ་པ་ཙ་ཡ་སརྦ་་དུཥྚ་ནཱ་གཱ་ནི། ཨ་ཀྲ་མ་ཨ་ཀྲ་མ། སརྦ་མུ་དྲྭ་སཱ་ག་ར་
ནིརྨ་ལེ་བི་ཀྲ་མ་བི་ཀྲ་མ། མ་ཧྭ་ནཱ་ག་ཏེ་ཛ་བ་རེ་་ཧཱ། ཀུན་ཏུ་འབར་བའི་གློག་ཀླུའི་
སྙིང་པོ་ཞེས་བྱ་བའི་གཟུངས་ཀྱི་སྔགས་ཀྱི་ཚིག་འདི་རིགས་སྔགས་འཆང་གིས་དྲན་པ་ཙམ་གྱིས་ཀླུ་རྣམས་
ཀྱི་ཆར་གྱི་རྒྱུན་འབེབས་པར་བྱེད་དོ། །གཙང་མའི་མཎྜལ་དུ་མེ་ཏོག་དང་དཀར་མངར་གྱི་གཏོར་མ་སྣ་ཚོགས་
ཀླུ་ལ་སྦྱིན།གུ་གུལ་དཀར་པོ་དང་སྦྲང་རྩི་སྦྱར་བའི་བདུག་པ་འབུལ། ཡུངས་ཀར་གྱི་ཚ་བའི་མར་ནག༡།
སྦྲང་རྩི༢། རྟ་གསོད་ཀྱི་མེ་ཏོག་ཤིང་ཀ་ར་ཝ་རའི་མེ་ཏོག མཆན། ནཱ་ག་ཀེ་ཤ་ནཱ་ག་གེ་སར་རའི་ཕྱེ་མས་རིལ་བུ་བྱས་
ལ། རིལ་བུ་སྙིང་གར་བཅུག་ལ་སྔགས་བརྒྱ་རྩ་བརྒྱད་བཟླས་པ་བྱས་ཏེ་ཆུར་བཅུག་པ་ཙམ་གྱིས་ཀླུ་རྣམས་
དགའ་བའི་ཆར་འབེབས་པར་བྱེད་དོ། །མི་འབེབས་ན་དེ་མ་ཐག་ཏུ་ཀླུ་རྣམས་རུལ་ནས་སྡུག་བསྔལ་བ་མྱོང་
བར་འགྱུར་རོ། །ཆར་དབབ་པའི་ཚེ་རངཉིད་འོད་ཟེར་ཅན་ཞལ་གསུམ་སྒྲུབ་པའི་སྐབས་ཀྱི་དེའོ། །མཆན། ཕྱག་
བརྒྱད་མ་ཀླུའི་རིགས་ཀུན་རྒྱན་དུ་འཆང་བར་མཛད་པ། སྦྲུལ་མགོའི་གདེངས་ཀ་ཕྱོགས་ཀུན་ཏུ་གཡོ་བའི་
ཁ་ནས་སྤྲིན་དང་གློག་གི་ཚོགས་འཕྲོ་བ་ཀླུ་དེ་དག་ཁ་ཐུར་དུ་བལྟས་ཏེ་ཆུ་སྐྱུག་པ་དང་། བདག་ཉིད་ཤིན་ཏུ་
འཇིགས་ཤིང་བསྡིགས་པའི་ཚུལ་གྱིས་ཀླུ་རྣམས་བསྐུལ་བས་མི་བཟོད་པར་ཡུད་ཙམ་གྱིས་མཁའ་ལ་སྤྲིན་
2 3 9

ཀུན་མཁྱེན་མི་ཕམ་རྒྱ་མཚོའི་གསུང༌།
གྱི་ནང་ནས་ཀླུའི་ཚོགས་ཀྱིས་ཆར་གྱི་རྒྱུན་འབེབས་ཅིང་། དེ་མ་ཐག་ཏུ་ནམ་མཁའི་དབྱིངས་དང་ས་གཞི་ཐམས་
ཅད་ཆུས་བཀང་བར་དམིགས་པར་བྱའོ། ། ༈ ཡང་། ཏདྱ་ཐ། ༀ་མཱ་རཱི་ཛྱེ། ཙ་ཊ་ཙ་ཊ། བི་
ཙ་ཊ་བི་ཙ་ཊ། སྭ་ཐ་སྭ་ཐ། ཤ་བ་རི་ཙི་ཊི་ཙི་ཊི་་ཧྭ། འདི་ཉིན་མཚན་གཅིག་ཏུ་བཟླས་
ན༑ འཛམ་བུའི་གླིང་ཀུན་དུ་བསྐྱབ་པའི་ཕྱིར་ཀླུ་ཀུན་གྱིས་ཆར་འབེབས་པར་བྱེད་དོ། །ཡང་པདྨ་དང་ཨརྐ་
ཤུག་པའམ། མཆན། དང་། ཨུཏྤལ་སྔོན་པོའི་གེ་སར་དང་བ་བླ་བསྲེས་པ་ཟངས་མའི་ཕྱེ་མ་ཅན། ཡུངས་ཀར་
དབང་ཨིནྟྲ་ནསྟ་གཏེ་ལག རྒྱ་སྐྱེགས་རྣམས་བུ་རམ་གྱི་ཆུས་རྒྱ་ཤུག་གི་འབྲས་བུ་ཙམ་གྱི་རིལ་བུ་བྱས་ལ་སྔགས་
ཀྱིས་ལན་བརྒྱད་ཅུར་བསྔགས་ཏེ་ཀླུའི་གནས་སུ་རིལ་བུ་བདུན་གཞུག་ན་ཆར་མེད་པའི་དུས་སུ་ཡང་ཞག་
བདུན་རྒྱུན་ཆད་མེད་པར་ཆར་འབེབས་པར་འགྱུར་རོ། །དེ་མ་ཐག་ཏུ་མི་འབེབས་ན་ཀླུའི་གནས་ཀྱི་ཆུ་ཀུན་
སྐམ་ཞིང་ཀླུ་ཐམས་ཅད་སྡུག་བསྔལ་བར་འགྱུར་རོ། །དེར་ཡང་རིལ་བུ་གཅིག་ཀླུ་གནས་པའི་མཚོར་རྒྱལ་
མཚན་གྱི་རྩེ་ལ་གདགས། བ་དན་སྔོན་པོ་ལའང་སྔགས་འདི་ཉིད་བྲིས་ཏེ་བཏགས་ན་ཇི་སྲིད་དུ་དེ་དག་རྒྱལ་
མཚན་གྱི་རྩེ་ལས་མ་གྲོལ་བ་སྲིད་དུ་ཆར་འབེབས་པར་བྱེད་དོ། །རྡོ་རྗེ་མནྜལ་ལས། ཤུག་པ། ཨུཏྤལ་སྔོན་པོ། བ་བླ།
ཟངས་ཕྱེ། ཡུངས་ཀར། དབང་ལག པ་ལ་ཤ བུ་རམ། ཁུ་བར། ལྔ་བ་ལན་བརྒྱ་རྩ་ཅུང་བཟླས། རུལ་བུ། རྒྱ་ཤུག འབྲུ་
ཚོས་ཀྱང་གསུངས། མཆན། ༼མཆན་འདི་ནི་གང་གི་ཡིན་པ་མི་གསལ་བས་འདིར་བཀོད་པ་ཡིན།གཞན་ཡང་ཆོ་ག་
བརྗོད་དེ། ཨོཾ་མཱ་རཱི་ཙཾ་སུ་པྲ་ཏི་བཛྲ༌། ཏུ་ན་དྷེ། མི་ལི་མི་ལི་་ཧྭ། སྔགས་འདིས་འབྲས་
སཱ་ལུའི་ཁུ་བར་ཀླུའི་གཟུགས་པོར་བརྒྱད་པ་མགོ་དགུ་པ་བྱ་ལུས་ལ་མཚལ་བྱུགས། སྔགས་བྲིས་པའི་བ་དན་
ཕུལ་ལ། བཅོམ་ལྡན་འདས་མའི་མདུན་དུ་དཀྱིལ་འཁོར་གྲུ་བཞི་པར་མེ་ཏོག་བཀྲམ། ཇི་འབྱོར་པའི་གཏོར་
མ་དཀར་་པོ་དང་བདུག་སྤོས་ཀྱང་བྱིན་ལ། སེ་འབྲུའི་ཡལ་ག་ལ་ལན་ཉེར་གཅིག་བཟླས། སླར་ཡང་བརྒྱ་
རྩ་བརྒྱད་ཀྱང་བཟླས་ལ་ཀླུའི་གཟུགས་རྫོགས་པར་བྱ། ཀླུ་གང་གི་མིང་བཟུང་བར་བྱས་པའི་ཀླུ་དེ་འཁྲུགས་
ནས་རང་གི་གནས་ལ་མི་དགའ་བས་ཕྱིར་མི་འགྲོ་བར་ཆར་པའི་རྒྱུན་འབེབས་པར་བྱེད་དོ། །གལ་ཏེ་མི་
འབེབས་ན་སྲོག་དང་ཕྲལ་བར་བྱེད་དོ། །དེ་ནས་ཡུངས་ཀར་རེ་རེ་ལ་སྟོང་རྩ་བརྒྱད་བཟླ་ཞིང་ཀླུ་དེ་ལ་གདབ་
པར་བྱ། སྟོང་རྩ་བརྒྱད་ཚངས་པ་དང་དེའི་གཟུགས་འགུལ་ཞིང་སྦྲུལ་མགོའི་གར་བྱེད་དོ། །དེ་ནས་སེ་འབྲུའི་
ཡལ་གས་ཀྱང་བརྡེགས་པས་ལངས་ནས་ལྕེ་གཉིས་སྟོན་པར་བྱེད་དོ། །ཇི་སྲིད་དུ་སྟོན་པར་བྱེད་ན་དེའི་ནུབ་
མོ་དེ་ལྟར་ཀླུ་ཐམས་ཅད་དབང་དུ་འགྱུར་ཏེ་རང་གི་གང་སྨྲས་པ་བཞིན་བྱེད་པར་འགྱུར་རོ། །དེ་ནས་འོ་མ་
ཡུངས་གར་དུ་བཅས་པ་དེ་སྔགས་བརྒྱ་རྩ་བརྒྱད་ཡོངས་སུ་བཟླས་ཏེ་ཇི་ལྟ་བའི་གཟུགས་ཀྱི་གནས་ཐམས་
240

གསར་རྙེད་ཐོར་བུ།
ཅད་དུ་གཞུག་པར་བྱའོ། །ཐམས་ཅད་ནས་ཐམས་ཅད་སོ་སོ་ནས་འགུག་པར་འགྱུར་རོ། །
༈ དེ་ནས་རྒྱལ་སྲིད་སྒྲུབ་པར་བྱེད་པའི་ལས་བཤད་པར་བྱ་སྟེ། བྱི་ལ་ནག་པོའི་དྲི་མ་དང་ཁྱི་ནག་རྟ་ནག་
ཁྭ་ནག་པོ་གསུམ་གྱི་མིག་དང་ཕག་ནག་རྣ་བ་གཡོན་པ་དང་ཁྲག བདེ་བར་གཤེགས་པའི་གདུང་ཡིད་ཆེས་
པ་དང་བཅས་པ་ཉི་༣ ཟླ་༢མེས་༡གསེར་དངུལ་ཟངས། མཆན། དཀྲིས་ཏེ་རྒྱལ་གསུམ་ལ་འོད་ཟེར་ཅན་གྱི་སྐུའི་
མདུན་གསང་བའི་གནས་སུ་སྔགས་པ་མཆོག་གི་ཁར་བཅུག་ནས་སྔགས་བཟླས་པས་རྟགས་ཐོབ་པའི་ཚེ་ས་
སྟེང་ན་ནོར་གྱི་དྲུག་ཆ་ལེན་ཞིང་བུད་མེད་མཆོག་རྣམས་ལ་ལོངས་སྤྱོད་པར་བྱེད་དོ། །གཞན་ཡང་གདུང་གི་
རིལ་བུ་ནི། རོའི་ཞག་དང་བུད་མེད་ཀྱི་རྣ༼སྣ༽། དུར་ཁྲོད་ཐལ་བ། ཡོངས་སུ་འདིར་གདུང་གི་རིལ་བུ་རྣམས་རྫ་ས་
འདམ་ཐག་བྱས་ལ་དེའི་ནང་གདུང་བཅུག་སྟེ་རིལ་བུ་བྱའོ། །སྐམ་ནས་རྒྱབ་དུ་གསེར་སོགས་ཀྱིས་རིམ་པར་གཡོགས་པར་
བྱའོ། །མི་སྨིན་པའི་ཀ་སི་ཐའི་ཕྱེ་མ། གུ་གུལ་དཀར་པོ་རྣམས་རྟའི་རྔུལ་གྱིས་ཡོངས་སུ་མཉེས་ལ་བདེ་བར་
གཤེགས་པའི་གདུང་ཡིད་ཆེས་པ་ལ་དེ་ཉིད་ཡོངས་སུ་དཀྲིས་ཏེ། ཉི་ཟླ་མེའི་དབུས་སུ་བཞག་ལ་རྒྱལ་གསུམ་
ལ་འོད་ཟེར་ཅན་གྱི་མདུན་དུ་སྔགས་བཟླས་པའི་རིལ་བུ་དེ་ཁར་བཅུག་པས། ས་གཞིའི་དཀྱིལ་འཁོར་དུ་
གནོད་སྦྱིན་ལྟར་འདོད་པའི་གཟུགས་འཛིན་པར་འགྱུར་རོ། །ཡང་། ནཱ་ག་གེ་སར། པདྨ་གེ་སར། ཙནྡན་
དམར་པོ། ཀུ་མུ་དང་། ཨུཏྤ་ལ། སྡོང་རེས། ཤིང་ཏ་ལ་དང་བཅས་པའི་གིའུ་ཝཾ་དང༌། བ་ར་ཧ་ཀནྟ་དང༌།
ཁྱབ་འཇུག་གིས་གནོན་པ་དང་བཅས་ཕག་ཁྲག་གིས་རིལ་བུ་བྱས་ལ་འོད་ཟེར་ཅན་གྱི་སྔགས་བཟླས་པས་
བསྒྲུབ་པ་དེ་ཉིད་དཔྲལ་བ། སྤྱི་བོ། མགྲིན་པ། སྙིང་ག ལག་གཉིས། ལྟེ་བ། རྐང་གཉིས་རྣམས་སུ་ཐིག་
ལེ་བྱས་ན་ཆེན་པོར་གྱུར་པའི་གནོད་སྦྱིན་བཞིན་དུ་འདོད་པའི་གཟུགས་འཛིན་ཞིང་ས་གཞི་ལ་ལོངས་སྤྱོད་
ལ་དེ་ཡང་བལྟར་མེད་གཟུང་དུ་མེད་བཅིང་དུ་མེད་དགག་ཏུ་མེད་པ་སོགས་ཀྱིས་ཕྱོགས་ཐམས་ཅད་ལས་རྣམ་
པར་རྒྱལ་བར་འགྱུར་རོ། །གཞན་ཡང་ལས་ཐམས་ཅད་པ་ཡིད་བཞིན་ནོར་བུའི་འཁྲུལ་འཁོར་སོགས་ལས་
ཀྱི་ཚོགས་སྒྲུབ་པའི་ཐབས་མང་པོ་དག་ཀྱང་རྟོག་པ་བཞིན་དུ་མན་ངག་ལྡན་པས་ཤེས་པར་བྱ་ལ། འདི་ནི་
འདི་ཙམ་གྱིས་ཀྱང་དོན་ཡོངས་སུ་འགྲུབ་པའི་ཕྱིར་ལེགས་པར་སྤེལ་བ་ཡིན་ནོ། །འདིར་སྨྲས་པ། ལུས་མེད་
བདག་པོ་མདའ་ལྔའི་མཚོན་ལྡན་ཞིང་། །ཚངས་དབང་ཁྱབ་འཇུག་འཁོར་ལོ་སོགས་མངའ་བའི། མཛེས་
བྱས་སྲིད་པའི་དྲེགས་ལྡན་སྡེར་བཅས་ཀྱི། །ཅོད་པཎ་རལ་བའི་རྩེ་མོར་མངོན་མཆོད་བཞིན། །སྲིད་གསུམ་
ཕྱོགས་ལས་རྒྱལ་བྱེད་རིག་སྔགས་འདིས། །དོན་ཀུན་ཡིད་བཞིན་གྲུབ་པའི་མཐུ་ཆེན་པོའི། །ངོ་མཚར་སྙན་
པས་ཕྱོགས་ཀྱི་ལམ་ཡངས་ཀུན། །འོད་ཟེར་སྣང་བའི་མུ་ཁྱུད་ཅན་བཞིན་མཛེས། །རྒྱལ་རྣམས་མཁྱེན་པའི་
འོད་བཟང་ཐུགས་རྗེའི་ཟེར། །སྙིགས་མའི་མུན་སེལ་སྒྲོན་མེར་ངང་གིས་ཤར། །འདི་ན་ཉི་ཟླའི་ཟེར་བཞིན་
2 4 1

ཀུན་མཁྱེན་མི་ཕམ་རྒྱ་མཚོའི་གསུང༌།
ཀུན་ཏུ་མཛེས། །ཨེ་མ་རིགས་སྔགས་འཛིན་རྣམས་སྐལ་བ་བཟང། །འདི་ཡི་ལེགས་བྱས་ཉི་ཟླའི་འོད་ཟེར་
འབུམ། །རབ་འབྱམས་ཞིང་གི་རྒྱན་དུ་ལེགས་བཀོད་པས། །གནས་སྐབས་མཐར་ཐུག་དོན་མཆོག་ཡིད་
བཞིན་དུ། །གྲུབ་པའི་སྣང་བ་འགྲོ་ལ་སྦྱིན་གྱུར་ཅིག ཅེས་རྟོག་པ་ལས་བྱུང་བའི་ལྷ་མོ་འོད་ཟེར་ཅན་གྱི་སྒྲུབ་
ཐབས་ཕྲིན་ལས་སྣ་ཚོགས་ཀྱི་ཆོ་ག་དང་བཅས་པ་བྱིན་རླབས་ཀྱིསྤྲིན་འཁྲིགས་ཤིང་དངོས་གྲུབ་ཀྱི་ཆར་འབེབས་
པ༑ འདོད་དགུའི་མཆོག་སྦྱིན་པ། རྨད་དུ་བྱུངབའི་ཡོན་ཏན་གྱི་དཔལ་འབར་བ་འདི་ནི་དགོས་པ་མཆོག་གི་
གནས་སུ་རིག་ནས། དུས་མཐའི་སྐྱེ་དགུ་ལ་རབ་ཏུ་བརྩེ་བའི་ལྷག་བསམ་གྱིས་ཡིད་ཀྱི་ནོར་བུར་རིང་ནས་
འཆང་བའི་དགོས་པ་རབ་ཚེས་ས་གླང་མགོ་ཟླ་བའི་ཉ་ལ་སྒྲུབ་ཁངབདུད་ལ་རྣམ་རྒྱལ་གླིང་དུ་ལེགས་པར་
གྲུབ་པར་བགྱིད་པ་པོ་ནི་མི་ཕམ་འཇམ་དཔལ་དགྱེས་པའི་རྡོ་རྗེ་ཞེས་བྱ་བ་སྟེ་འདིས་ཀྱང་བསྟན་པ་དང་སེམས་
ཅན་གྱི་དོན་རྒྱ་ཆེན་པོ་རྟག་ཁྱབ་ཏུ་མཛད་པར་གྱུར་ཅིག མངྒ་ལཾ
242

གསར་རྙེད་ཐོར་བུ།
༄༅། །བླ་མ་དཔའ་བོ་མཁའ་འགྲོའི་སྲོག་འཁོར་བླ་རྡོ་བྱ་
ཐབས་ནོར་བུའི་བང་མཛོད་
བཞུགས་སོ། །
དཔའ་བོ་ཕོ་ཐེམ་མོ་ཐེམ་ཟབ་རྒྱ་ཅན། ན་མོ་གུ་རུ་དྷེ་ཝ་ཌཀི་ནི་བྷྱ༔ བླ་མ་དཔའ་མཁའ་འགྲོའི་
སྲོག་འཁོར་བླ་རྡོ་བྱ་བའི་ཐབས་ནི། དར་རས་བཟང་པོའམ་རྒྱ་ཤོག་གཙང་མ་ལ་གསེར་དངུལ་ཟངས་ལྕགས་
དུང་བརྡར་ཁུ་མཚལ་དང་བསྲེས་ལས་ཙཀྲ་མུ་ཁྱུད་རིམ་པ་བདུན་བསྐོར་བའི་ལྟེ་ཁར། ༀ་ཨཱཿ ཧཱུྃ་བརྩེགས་
མར་བྲིས་པའི་གཡས་སུ་ཧྲཱིཿ༔ དང་གཡོན་དུ་མ་བྲིས་པའི་མཐར་སྐོར་དུ། ཨོཾ་གུ་རུ་དྷེ་ཝ་ཌཱ་ཀི་ནི་
སརྦ་སིདྡྷི་ཕ་ལ་ཧཱུྃ་ཨཱཿ ཧོ་བླ་མ་ཡི་དམ་དཔའ་བོ་མཁའ་འགྲོ་འཁོར་དང་བཅས་
པ་འདིར་གཤེགས་ཏེ་རྟེན་འདི་ལ་བརྟན་པར་བཞུགས་ནས་བདག་སྒྲུབ་པ་པོ་
ལ་མཆོག་དང་ཐུན་མོང་གི་དངོས་གྲུབ་དང་ལས་བཞི་ལྷུན་གྱིས་གྲུབ་པའི་དངོས་
གྲུབ་སྩོལ་ཅིག་བདག་གི་སྒོ་གསུམ་བྱིན་གྱིས་བརླབ་པར་མཛད་དུ་གསོལ། དེ་
རྒྱབ་མུ་འཁྱུད་དང་པོ་ལ། ༀ་མ་ཧཱ་གུ་རུ་ཧྱ་གྲྀ་ཝ་བྷཱ་ར་ཧཱི། བུདྡྷ་ཌཱ་ཀི་ནི། བཛྲ་ཌཱ་ཀི་
ནི༑ རཏྣ་ཌཱ་ཀི་ནི། པདྨ་ཌཱ་ཀི་ནི། ཀརྨ་ཌཱ་ཀི་ནི། ཧ་རི་ནི་ས་ར་ཙ་ཧྲི་ཡ་ཙིཏྟ་ཧྲིང་
ཧྲིང་ཨ་ཀར་ཤ་ཡ༔ ཨ་ཀར་ཤ་ཡ༔ ཙ་ལ་ཡ་ཙ་ལ་ཡ༔ ཨཱ་བེ་ཤ་ཡ༔ ཨཱ་བེ་ཤ
ཡཿ ཕེ་ཕེ་ཛཿཛཿ ཨོཾ་ཨུ་པ་ཀརྨ་མ་མ་ལི མ་ཧྭ་སུ༌ཁ་ནི་མ་མ་ལི ཛོ་ཀི་ནི་ཀོ་ར་
མ་མ་ལི་ཕེ་ཕེ་ཧྲིང་ཧྲིང་ཛཿ ཛཿ༔ མ་མ་སརྦ་སིདྡྷི་ཕ་ལ་ཧོ༔ ཅེས་བྲིས་དེ་རྒྱབ་མུ་ཁྱུད་གཉིས་
24 3

ཀུན་མཁྱེན་མི་ཕམ་རྒྱ་མཚོའི་གསུང༌།
པ་ལ། འཁོར་རོ་རྩིབས་བཞིའི་ཤར་ནས་བརྩམས་ཏེ། ར་ཧཿ༔ ཙ་རི༔ཧྲི་ནི༔ ཡ་ས༔ ཕྱོགས་བཞིར་
སོ་སོར་བྲིས་པའི་རང་རང་གི་མཐའ་སྐོར་དུ་ཤར་ནས་རིམ་བཞིན། བཛྲ་ཌཱ་ཀི་ནི་ཙི ཏྟ་ཧྲིང་ཧྲིང་ཛ༔
སརྦ་སིདྡྷི་ཕ་ལ་ཧོ༔ དེ་བཞིན་ལྷོར། རཏྟཱ་ཌཱ་ཀི་ནི་སོགས་དང་། ནུབ་ཏུ་པདྨ་ཌཱ་ཀི་ནི་སོགས་
དང་། བྱང་དུ་ཀརྨ་ཌཱ་ཀི་ནི་སོགས་ཀྱིས་སོ་སོར་བསྐོར། རྩིབས་མཆན་བཞི་ལ་ཤར་ལྷོ་ནས་རིམ་
པར། ཨོཾ་ནད་གདོན་འཇིགས་བརྒྱད་ཤིནྟཾ་གུ་རུ་ཡེ་་ཧཱ༔ ཧཱུཾ་ཚེ་བསོད་དཔལ་
འབྱོར་པུཥྞི་ཀུ་རུ་ཡེ་་ཧཿ ཧྲཱིཿ ལྷ་འདྲེ་མི་གསུམ་ཝ་ཤཾ་ཀུ་རུ་ཡེ་་ཧཱ༔ ཧཱུཾ་གནོད་
བྱེད་དགྲ་བགེགས་མ་ར་ཡ་ཕཊ༔ ཅེས་བྲིས། དེ་རྒྱབ་མུ་ཁྱུད་གསུམ་པ་ལ། ཨོཾ་གུ་རུ་དྷེ་
ཝ་ཌཱ་ཀི་ནི་ཧྲིམ་ཧ་རི་ནི་ས་ར་ཙ་ཧྲི་ཡ་ཙིཏྟ་ཧྲིང་ཧྲིང་ཛ་ཛ ཀཱ་ཡ་ཝཱ ཀྐ་ཙི ཏྟ་ཛྙཱ་
ན་པྲ་ཝེ་ཤ་ཡ་ཧོཿ ཨཱ་ཀར་ཤ་ཡ་ཛ༔ ཨཱ་ཀར་ཤ་ཡ་ཧྲིང་༔ ཕེ་ཕེ་ཧྲིང་ཧྲིང་ཛ༔ཧཱུཾ་
བྃ་ཧོ༔ ཏིཥྛ་ལྷན༔ ཧོ་བླ་མ་ཡི་དམ་དཔའ་བོ་མཁའ་འགྲོ་འཁོར་དང་བཅས་པས་
བདག་སྒྲུབ་པ་པོའི་སྒོ་གསུམ་བྱིན་གྱིས་བརླབས་ནས་ལུས་འཇའ་ལུས་ངག་
ནུས་ལྡན་སེམས་ཆོས་སྐུ་ཕུང་ཁམས་སྐྱེ་མཆེད་ལྷ་ཡི་རང་བཞིན་དུ་བསྒྱུར་ལ་
ཁྱེད་རྣམས་དང་དགོངས་པ་མཉམ་པར་བྱིན་གྱིས་རློབས་ཤིག་བདག་ལ་མཆོག་
གི་དངོས་གྲུབ་བདུན་དང་ཐུན་མོང་གི་གྲུབ་པ་བརྒྱད་ཞི་རྒྱས་དབང་དང་དྲག་
པོའི་ལས་རབ་འབྱམས་ཀྱི་དངོས་གྲུབ་ད་ལྟ་ཉིད་དུ་སྩོལ་ཅིག བླ་མ་ཡི་དམ་
དཔའ་བོ་མཁའ་འགྲོ་འཁོར་བཅས་བདག་ལ་ལུས་དང་གྲིབ་བཞིན་འགྲོགས་
ནས་ཡིད་ལ་ཅི་འདོད་པའི་དངོས་གྲུབ་སྩོལ་བ་དང་བྱིན་གྱིས་བརླབ་པར་མཛད་
དུ་གསོལ། དེ་རྒྱབ་མུ་ཁྱུད་བཞི་པ་ལ། ༀ་མུ་ལེ་ལྷོད་ལྷོད་སྡུས་སྡུས་ཧ་རི་ནི་ས་ར་ཙ་
2 4 4

གསར་རྙེད་ཐོར་བུ།
ཧྲི་ཡ་ཧཱུྃ་ཕཊཿ ༀ་ཏྲེ་དུ་ཏྲེ་དུ་མ་དུ་མ་དུ་ཆུམ་ཆུམ་ཀྲོག་ཀྲོག་སརྦ་སིདྡྷི་ཧ་རི་ནི་
ས་ར་ཙ་ཧྲི་ཡ་ཧཱུྃ་ཕཊཿ༔ ཨོཾ་ༀ སྤུར་སྤུ་ར་སྤུ་ར་སྤུར་སྤུ་ར་ཡེ་སྤུར་ཡེ་སྤུར་ཡེ་སྤུ་ར་ཡེ་ན་
འོང་ལོང་ན་འོང་ལོང་ཧ་རི་ནི་ས་ནྲ་རཱུ་པ་སྙིང་ན་ས་རེ་ཧཱུཾ་ཕཊཿ ཨ་ནྲྀ་ཡ་མ་དུ་ཏྲི་ཛཿ
ཨོཾ་ཙཀྵུ་ཙེར་ལྡན་གུམ་དཀུམ་སརྦ་སིདྡྷི་ཕ་ལ་ཧྲཱིཿ ཧྲིང་༔ ཧ་རི་ནི་ས་ར་ཙ་ཧྲི་ཡ་ཨ་
ནྲྀ་ཏྲི་ཁམས་གསུམ་སྲིད་པ་གསུམ་གྱི་རྒྱལ་བློན་བཙུན་མོ་བླ་མ་དགེ་བཤེས་སྐྱེས་
པ་བུད་མེད་ཟས་ནོར་ལོངས་སྤྱོད་དཔལ་འབྱོར་སྙན་གྲགས་དཀོར་ནོར་གདུལ་
བྱ་ཐམས་ཅད་བདག་སྒྲུབ་པ་པོའི་དབང་དུ་སྡུས་ཤིག མཐོང་ཐོས་དྲན་རེག་
གི་སྣང་བ་ཐམས་ཅད་བདག་གི་དབང་དུ་སྡུས་ལ་ཟིལ་གྱིས་གནོན་པར་མཛད་
དུ་གསོལ། དེ་རྒྱབ་ལྔ་པར། དབྱངས་གསལ་རྟེན་སྙིང་དང་འདོད་གསོལ་གོང་ལྟར་བྲི། དེ་རྒྱབ་དྲུག་པར།
རྡོ་རྗེའི་ར་བ། དེ་རྒྱབ་བདུན་པར། ཕྱོགས་བཞིར་རྡོ་རྗེ་རིན་པོ་ཆེ་པདྨ་རལ་གྲི་དང༌། ནོར་འཛིན་པ་ཏྲས་
བསྐོར་རོ། །འཁོར་ལོའི་རྫས་ལ། བྱང་སེམས་དཀར་དམར་ཚད་ལྡན། གི་ཝཾ། ཁ་གུར་དངོས། སིནྡྷ་ར། བལ་
པོའི་ལི་ཁྲི་ག་པུར་རྒྱ་སྐྱེགས་ཙནྡན་དམར་པོ་སེལ་མེད་བདུད་རྩི་ཆོས་སྨན། ཁ་དོག་ལྔ་ལྡན་གྱི་དར་སྣ་ལྔ་སླེ་
ཏྲེས། ཀནྜ་ཀ་རི། དབང་ལག རྒྱ་མཚོའི་སྦུ་བ། ཤུ་དག་དཀར་པོ་སྟེ་སྨན་ལྔ། ནས་འབྲས་གྲོ་སྲན་མ་དཀར།
ཏིལ་དཀར་བཅས་འབྲུ་ལྔ། གསེར། དངུལ། མུ་ཏིག བྱི་རུ། མུ་མེན་ཏེ་རིན་ཆེན་སྣ་ལྔ། སྦྲང་རྩི་ཀ་ར་ཞོ་འོ་
མ་མར་ཐུད་བཅས་བདུད་རྩི་ལྔ་སྟེ་ལྔ་ཚན་ལྔ་དང་། ཙཱ་རི་ཏྲ་དང་། དུར་ཁྲོད་བརྒྱད་སོགས། གནས་ཆེན་གྱི་
ས་སྣ་ཆུ་སྣ། ཤིང་སྣ་སོགས་དཔལ་དང་གཡང་གི་རྫས་ཚོགས་པ་རྣམས་ལྷན་དུ་བསྲེས་ལ་བཅུག བླ་རྡོ་བླ་
མ་དཔའ་བོ་ལ་རང་བྱུང་ཤེལ་ཟུར་བརྒྱད་པ་དང༌། མཁའ་འགྲོ་ལ་འགྲོན་བུ་བུ་མ་ཉམས་པ་དགོས་གསེར་
མཚལ་བསྲེས་པས། ཤེལ་ལ་ཧཱུྃ་ཧྲཱིཿ ར་ཙ་ཧྲི་ཡ་དང་མགྲོན་བུ་ལ་ཨ་མ་ཧ་རི་ནི་ས་བྲིས་པ་དང་།
གཞན་ཡང་ལྷ་ཡི་བླ་རྡོ་རང་བྱུང་ཤེལ་ལ། ཨཱ་དང་། མི་ཡི་བླ་རྡོ་གཡུ་སྙིང་སྐྱོན་མེད་པ་ལ་ནི་ལྷ་འདྲེའི་བླ་
རྡོ་ཕ་ཝཾ་ལོང་བུ་གཙང་མར་ཏྲི་བྲིས་པ་དག་ཀྱང་ལྷན་དུ་བྱས་ན་བཟང་། མིན་ཀྱང་གོང་གི་རྩ་བའི་གཉིས་པོ་
245

ཀུན་མཁྱེན་མི་ཕམ་རྒྱ་མཚོའི་གསུང༌།
མེད་དུ་མི་རུང་། རྩ་བའི་བླ་རྡོ་གཉིས་སྟེང་དང་ལྷ་འདྲེ་མི་གསུམ་བླ་རྡོ་འོག་བྱས་དང་། ཕྱི་དྲིལ་ཙཀྲ་བླ་རྡོ་བཅས་
ལྷར་བསྐྱེད་སྤྱན་དྲངས་བསྟིམ་པར་བྱ། དབྱངས་གསལ་རྟེན་སྙིང་རྣམས་ཅི་མང་། རྩ་སྔགས་དང་ཡེ་དྷརྨཱ་བརྒྱ་
སྟོང་བཟླ། འོད་ཟེར་སྤྲོ་བསྡུ་དང་ལྷ་མཆོད་བསྟོད་བྱ། །བསང་སྦྱངས་བླ་མ་དཔའ་བོ་འཁའ་འགྲོ་བཅས་པ་
དང་། ལྷ་འོད་ཞུ་འཁོར་ལོ་བླ་རྡོར་བསྟིམ་རབ་གནས་བྱ། བཀྲ་ཤིས་ཅི་རིགས་པས་མཐའ་བརྒྱན་པར་བྱའོ། །
དགེ་ལེགས་འཕེལ། ལྟེ་བ་མ་ཉམས་པར་བལྟེབས་ལ་དར་སྐུད་ཀྱིས་བཅིངས་ལ་གཏན་དུ་འཆང་ངོ་། གཞན་
ལ་མི་སྤེལ་བའི་བཀའ་རྒྱ་ཤིན་ཏུ་ཆེ་བ་ཡོད་ཅིང་གསེར་གྱི་ཡོན་མེད་པར་ཁ་ཐཾ་རྒྱ་རྒྱ་རྒྱ། མེ་སྟག་ཟླ་བ་ལྔ་པའི་
ཚེས༡༣་ལ་མི་ཕམ་འཇམ་དཔལ་རྡོ་རྗེས་བྲིས་པའོ། ། སྠི ། ས་མ་ཡ་རྒྱ་རྒྱ་རྒྱ།
246

གསར་རྙེད་ཐོར་བུ
ཚྭ གུ་རུ་དཔའ་བོ་མཁའ་འགྲོའི་ཚོགས་མཆོད་བྱིན་རླབས་ཆར་
འབེབས་ཞེས་བྱ་བ་བཞུགསཿ
༈། ན་མོ་གུ་རུ་དེ་བ་ཌཱ་ཀི་ནི་བྷྱོཿ གུ་རུ་དཔའ་ཁོ་མཁའ་འགྲོའི་ཚོགས་མཆོད་ནི། རང་ཉིད་རྟ་ཕག་
ཡབ་ཡུམ་གྱི། །སྤྱི་བོར་པདྨ་ཐོད་ཕྲེང་རྩལ། །ཕྱོགས་བཞིར་དཔའ་བོ་རིགས་
བཞི་པོ། །མཁའ་འགྲོ་བཞི་དང་མཉམ་པར་སྦྱོར། །ཕྱོགས་མཚམས་རྩ་གསུམ་
ཆོས་སྐྱོང་སྐོར། །བྱིན་རླབས་ཡེ་ཤེས་བསྐྱེད་པར་བསམ། །མདུན་དུ་དེ་འདྲ་གསལ་
བཏབ་ལ། །མོས་གུས་གསོལ་བཏབ་དབང་བླང་བྱ། །ཨོཾ་ཨཱཿ ཧཱུྃ་བཛྲ་གུ་རུ་པདྨ་ཐོད་ཕྲེང་རྩལ་
བཛྲ་ས་མ་ཡ་ཛཿ ཧྲཱིཿ་མ་ཧ་རི་ནི་ས་ར་ཙ་ཧྲི་ཡ་ཙིཏྟ་ཧྲིང་ཧྲིང་ཛཿ སརྦ་སིདྡྷི་ཕ་
ལ་ཧཱུྃ ཞེས་བཟླས། ཚོགས་རྫས་ཅི་འབྱོར་བཤམས། བྱིན་རླབས་ནི་རཾ་ཡྀ་ཁཾ་གིས་བསངས་སྦྱངས།
སྟོང་པའི་ངང་ལས་རླུང་མེ་ཐོད་སྒྱེད་སྟེང༌། །ཆོས་ཀྱི་དབྱིངས་མཉམ་བྷནྡྷ་ཡངས་
པ་རུ། །ཤ་ལྔ་བདུད་རྩི་རིགས་ལྔ་ཡེ་ཤེས་ལྔ། །འདོད་ཡོན་ལྔ་ལྡན་ཚོགས་
མཆོད་རྒྱ་མཚོར་འཁྱིལ།། ཨོཾ་ཧཱུྃ་ཏྲཾ་ཧྲཱིཿ ཨཿ ཧཱུྃ་ལཱྀ་མཱཾ་བཱཾ་ཏཱཾ ཧ་ཧོ་ཧྲཱིཿ ལན་གསུམ་བརྗོད།
དེ་ནས་སྤྱན་འདྲེན་པ་ནི། ཧཱུཾ་ཨོ་རྒྱན་ཡུལ་གྱི་སོགས་ནས་གཤེགས་སུ་གསོལ། །ཧཱུཾ་འདི་
ནས་ཉི་མ་ལྷོ་ནུབ་རྔ་ཡབ་གླིང་། །དཔལ་རི་པདྨ་འོད་ཀྱི་ཕོ་བྲང་ནས། །སངས་
རྒྱས་ཀུན་འདུས་འཆི་མེད་པདྨ་འབྱུང༌། །རིག་འཛིན་དཔའ་བོ་མཁའ་འགྲོའི་
འཁོར་དང་བཅས། །མོས་ལྡན་བདག་གིས་གདུང་བས་སྤྱན་འདྲེན་ན། །སྐད་
247

ཀུན་མཁྱེན་མི་ཕམ་རྒྱ་མཚོའི་གསུང༌།
ཅིག་ཉིད་ལ་གནས་འདིར་གཤེགས་སུ་གསོལ། །རང་བཞིན་རྣམ་དག་ཆོས་
དབྱིངས་གཞལ་ཡས་ནས། །རང་རིག་བདེ་ཆེན་ངོ་བོ་རྟ་མཆོག་དཔལ། །སྟོང་
ཆེན་ཡེ་ཤེས་དོན་གྱི་ཕག་མོ་མཆོག །བདེ་ཆེན་ཐབས་མཆོག་དཔའ་བོ་གྲངས་
མེད་དང་། །ཡེ་ཤེས་ཌཱཀྐི་རྒྱ་མཚོའི་ཚོགས་དང་བཅས། །འདོད་ཡོན་ཚོགས་
ལ་སྤྱན་འདྲེན་གཤེགས་སུ་གསོལ། །གནས་ཡུལ་དུར་ཁྲོད་རྣམས་ན་བཞུགས་
པ་ཡི། །རིགས་ཀྱི་དཔའ་བོ་ཌཱ ཀི་སྤྲུལ་འཁོར་བཅས། །རྣལ་འབྱོར་བདག་ལ་
བརྩེ་བའི་ཐུགས་ཀྱིས་ནི། །ཚོགས་ཀྱི་འཁོར་ལོར་སྤྱན་འདྲེན་གཤེགས་སུ་
གསོལ། །ཡིད་འོང་སྐ་ཡི་གར་སྟབས་ལིངས་སེ་ལིང་། །དགྱེས་བཞད་གསུང་
གི་བརྡ་སྐད་སི་ལི་ལི། །བདེ་ཆེན་ཐུགས་ཀྱི་དགོངས་པ་ཝ་ལ་ལ། །སྐལ་ལྡན་
བུ་ལ་བྱིན་ཆེན་དབབ་ཏུ་གསོལ། །ༀ་མ་ཧཱ་གུ་རུ་ཧྲཱིཿ་མ་ཧ་རུ་ནི་ས་ར་ཙ་ཧྲཱིཿ་ཡ་
ཙིཏྟ་ཧྲིང་ཧྲིང་ཛཿ ཨོཾ་ཨུ་པ་ཀརྨ་མ་མ་ལི་མ་ཧྭ་སུ་ཁ་ནི་མ་མ་ལི་ཛོ་ཀི་ནི་ཀོ་ར་མ་
མ་ལི་ཕེ་ལྀ་ཕེ༔ ཞེས་གུ་གུལ་དང་ཤ་ཆེན་སྦྱར་བའི་སྤོས་བསྲེག་ལ་སྔགས་དབྱངས་སུ་སྙན་པར་བསྒྲགས་
ཤིང་། །མོས་གུས་ཀྱི་ཉམས་ཧུར་ཕྱུང་ལ་ཌ་དྲིལ་འཁྲོལ་བས་མཁའ་འགྲོའི་ཚོགས་དངོས་སུ་ཕེབས་པ་སོགས་
འབྱུང་ངོ་། དེ་ནས་མཆོད་པ་ནི། ཧཱུཾ། གླུ་གར་རོལ་མོའི་དབྱངས་དང་བཅས། །འདོད་
ཡོན་ལྷ་མོས་ནམ་མཁའ་གང་། །མེ་ཏོག་བདུག་སྤོས་མར་མེ་སོགས། །ཕྱི་ཡི་
མཆོད་པ་བཞེས་སུ་གསོལ། །སྨན་གཏོར་རཀྟ་ཛ་གད་ཕུད། །བདེ་ཆེན་ཡེ་ཤེས་
རོལ་མོ་འཁྲོལ། །ཐབས་ཆེན་གསང་བ་རྨད་ཀྱི་རྫ་ས། །ནང་གི་མཆོད་པ་བཞེས་
སུ་གསོལ། །སྙོམས་འཇུག་བདེ་བའི་རོལ་པ་དང༌། །རྡོ་རྗེའི་གླུ་དང་གར་གྱིས་
248

གསར་རྙེད་ཐོར་བུ།
རོལ། །ཀུན་ཏུ་བདེ་བའི་ཉམས་མྱོང་ལྡན། །གསང་བའི་མཆོད་པ་བཞེས་སུ་
གསོལ། །འཁོར་འདས་མ་ལུས་མཉམ་པ་ཉིད། །རང་བྱུང་ཡེ་ཤེས་འོད་གསལ་
བ༑ ༑མཆོག་ཏུ་དམིགས་བསམ་སྤྲོས་དང་བྲལ། །དེ་ཉིད་མཆོད་པ་བཞེས་སུ་
གསོལ། །ༀ་མ་ཧཱ་གུ་རུ་ཧྱ་གཱི་ཝ་བྷ་རཱ་ཧི་བུདྡྷ་ཌཱ་ཀི་ནི། བཛྲ་རཏྣ་པདྨ་ཀརྨ།
ཌ་ཀི་ནི་ཧ་རི་ནི་ས་ར་ཙ་ཧྲི་ཡ་མ་ཧཱ་པུ་ཙ་ས་མ་ཡེ་ཨོཾ་ཨཱཿཧཱུྃ་ཁཱ་ཧཱི་ཁཱ་ཧཱི། ག་ཎ་
ཙཀྲ་པུ་ཙ་ཧོ། དེ་ནས་བསྐང་བའི་རིམ་པ་ནི། ཧཱུཾ། རྔ་ཡབ་དཔལ་རིའི་ཕོ་བྲང་ན། །སྐྱེ་
འཆི་འགྱུར་མེད་འགྲོ་བའི་མགོན། །བདུད་དཔུང་ཟིལ་གནོན་ཧེ་རུ་ཀ །ཡི་དམ་
རྒྱ་མཚོའི་ཁྱབ་བདག་རྗེ། །མཁའ་འགྲོ་རྒྱ་མཚོའི་ཚོགས་དཔོན་མཆོག །རིག་
འཛིན་པདྨ་ཐོད་ཕྲེང་རྩལ། །རྩ་གསུམ་སྲུང་མའི་འཁོར་དང་བཅས། །བྱང་ཆུབ་
སྙིང་པོའི་བར་དུ་ནི། །མོས་གུས་གདུང་ཤུགས་དྲག་པོ་ཡིས། །ཕྱི་ནང་གསང་
བའི་ཚོགས་མཆོད་ཀྱིས། །བསྐང་ངོ་མཆོད་དོ་ཐུགས་དང་བསྐང༌། །བདག་
ལ་དབང་བསྐུར་བྱིན་གྱིས་རློབས། །ཧཱུཾ། ཨོ་རྒྱན་གཏུམ་དྲག་དུར་ཁྲོད་ནས། །
རྩུབ་འགྱུར་ཚལ་གྱི་གཞལ་ཡས་ན། །ཐོད་མཁར་དགུ་བརྩེགས་ཕོ་བྲང་དབུས།།
ཕག་མོ་ཆེན་མོ་དེ་ན་བཞུགས། །སྐུ་ཡི་སྟངས་སྟབས་ཆ་ལུགས་ལས། །སྣ་
ཚོགས་ལས་མཛད་མཁའ་འགྲོ་འབུམ། །རིགས་ལྔའི་མཁའ་འགྲོའི་ཚོགས་
དང་བཅས། །རྣམ་འགྱུར་ཆགས་ལུགས་མ་ངེས་གཟུགས། །སྐེ་རགས་དྲིལ་
བུ་གཡེར་ཁས་བརྒྱན། །སྙན་པའི་སྒྲ་སྒྲོགས་སི་ལི་ལི། །དབུ་རྒྱན་དར་གྱི་ཅོད་
པཎ་ཅན། །རླུང་གིས་བསྐྱོད་དེ་པུ་རུ་རུ། །རྐང་པ་རྡོ་རྗེ་འགྲོས་སྟབས་ཀྱིས། །
249

ཀུན་མཁྱེན་མི་ཕམ་རྒྱ་མཚོའི་གསུང༌།
མཁའ་ལ་ཐོགས་མེད་བུན་ནེ་བུན། །ལག་པ་གསེར་གྱི་གདུ་བུ་འཁྲོལ། །སྣ་
ཚོགས་གར་བྱེད་ཁྱུགས་སེ་ཁྱུག །སྐལ་ལྡན་རྣམས་ལ་ཡེ་ཤེས་སྦར། །སྐལ
མེད་རྣམས་ནི་མོས་པར་བྱེད། །དམ་ཉམས་རྣམས་ལ་ཆད་པ་གཅོད། །བཀའ་
ཡི་གཏོར་མ་འདི་བཞེས་ལ། །འདོད་པའི་དངོས་གྲུབ་མྱུར་དུ་སྩོལ། །ཧཱུཾ། གནས་
མཆོག་ཉི་ཤུ་རྩ་བཞི་ནས། །ཌཱ་ཀིའི་གཙོ་མོ་ཉི་ཤུ་བཞི། །ཌཱ་ཀི་བྱེ་བའི་འཁོར་
དང་བཅས། །རྒྱན་དང་བཞོན་པ་སྣ་ཚོགས་མདོག །མོས་པ་དུ་མའི་སེམས་
ཅན་རྣམས། །སྤྱོད་པ་སྣ་ཚོགས་ཐབས་ཀྱིས་གདུལ། །བཤམས་པའི་གཏོར་
མ་འདི་བཞེས་ལ། །འདོད་པའི་དངོས་གྲུབ་མྱུར་དུ་སྩོལ། །ཧཱུཾ། དུར་ཁྲོད་ཆེན་
པོ་བརྒྱད་གནས་པའི། །འཇིག་རྟེན་ཌཱ་ཀི་མཐུ་བོ་ཆེ། །སྐུ་ནི་འཇིགས་པའི་
གཟུགས་ཀྱིས་ནི། །སྤྲུལ་པ་འགྱེད་ཅིང་མཁའ་ལ་རྒྱུ། །སྒྲུབ་མཆོག་རྣམས་
ལ་སྡོང་གྲོགས་མཛད། །དམ་ཉམས་རྣམས་ལ་ཆད་པ་གཅོད། །གཞན་ཡང་
རྣལ་འབྱོར་ཕོ་མོ་དང༌། །ཕྱོགས་སྐྱོང་ཞིང་སྐྱོང་ཀླུ་དང་ནི། །སྤྲིན་གནས་མ་མོ་
མཁའ་འགྲོའི་སྡེ། །མེ་ལྷ་ཤ་ཟ་རོ་ལངས་དང༌། །བཀའ་དང་གཏེར་གྱི་སྲུང་
མའི་ཚོགས། །འཁོར་དང་བཅས་པ་ཐམས་ཅད་ཀྱི། །མཆོད་སྦྱིན་གཏོར་མ་
འདི་བཞེས་ལ། །བཅོལ་བའི་ཕྲིན་ལས་འགྲུབ་པར་མཛོད། ། ཧཱུཾ། དཔའ་བོ་
མཁའ་འགྲོའི་ཚོགས་བཅས་ཀྱིས། །བདག་གི་རྒྱུད་ན་བྱིན་རློབས་ལ། །ཉམས་
དང་རྟོགས་པ་འབར་བ་དང༌། །སྔགས་ཀྱི་དངོས་གྲུབ་འགྲུབ་པར་མཛོད། །དེ་
ནས་བཤགས་པ་བྱ་བ་ནི། ཧཱུྃཧཱུཾ། བླ་མ་པདྨ་ཐོད་ཕྲེང་རྩལ། །རྩ་གསུམ་རྒྱལ་བའི་སྤྱན་
250

གསར་རྙེད་ཐོར་བུ།
སྔ་རུ། །དམ་ཚིག་ཉམས་ཆག་ཅི་མཆིས་པ། །མཐོལ་ལོ་བཤགས་སོ་ཚངས་
པར་སྩོལ། །ཧཱུཾ། ཨ་ནི་རྡོ་རྗེ་མཁའ་འགྲོ་མ། །མེ་ལོང་ཡེ་ཤེས་ངོ་བོ་ཉིད། །ཞེ་
སྡང་འཇོམསཔའི་རྗེ་བཙུན་མ། །ཁྲོས་མ་ནག་མོར་ཕྱག་འཚལ་ལོ།།ཐུགས་
ཀྱི་དམ་ཚིག་ཉམས་པ་དང༌། །ཞེ་སྡང་དབང་གིས་ལས་བྱས་པ། །མ་ཅིག་ཁྱོད་
ལ་མཐོལ་ལོ་བཤགས། །དག་ཅིང་ཚངས་པར་མཛད་དུ་གསོལ། །ཧྭ་ནི་སངས་
རྒྱས་མཁའ་འགྲོ་མ། །ཆོས་དབྱིངས་ཡེ་ཤེས་ངོ་བོ་ཉིད། །གཏི་མུག་འཇོམས་
པའི་རྗེ་བཙུན་མ། །བདེ་ཆེན་དཀར་མོ་ལ་ཕྱག་འཚལ། །སྐུ་ཡི་དམ་ཚིག་ཉམས་
པ་དང་། །གཏི་མུག་དབང་གིས་ལས་བྱས་པ། །མ་ཅིག་ཁྱོད་ལ་མཐོལ་ལོ་
བཤགས། །དག་ཅིང་ཚངས་པར་མཛད་དུ་གསོལ། །རི་ནི་རིན་ཆེན་མཁའ་
འགྲོ་མ། །མཉམ་ཉིད་ཡེ་ཤེས་ངོ་བོ་ཉིད། །ང་རྒྱལ་འཇོམས་པའི་རྗེ་བཙུན་
མ༑ ༑སེར་མོ་དོན་འགྲུབ་ལ་ཕྱག་འཚལ་ལོ། །ཡོན་ཏན་དམ་ཚིག་ཉམས་པ་
དང་། །ང་རྒྱལ་དབང་གིས་ལས་བྱས་པ། །མ་ཅིག་ཁྱོད་ལ་མཐོལ་ལོ་བཤགས།།
དག་ཅིང་ཚངས་པར་མཛད་དུ་གསོལ། །ནི་ནི་པདྨ་མཁའ་འགྲོ་མ། །སོར་རྟོགས་
ཡེ་ཤེས་ངོ་བོ་ཉིད། །འདོད་ཆགས་འཇོམས་པའི་རྗེ་བཙུན་མ། །དམར་མོ་སྒྲ་
སྒྲོགས་ལ་ཕྱག་འཚལ། །གསུང་གི་དམ་ཚིག་ཉམས་པ་དང༌། །འདོད་ཆགས་
དབང་གིས་ལས་བྱས་པ། །མ་ཅིག་ཁྱོད་ལ་མཐོལ་ལོ་བཤགས །དག་ཅིང་
ཚངས་པར་མཛད་དུ་གསོལ། །ས་ནི་ལས་ཀྱི་མཁའ་འགྲོ་མ། །བྱ་གྲུབ་ཡེ་ཤེས་
ངོ་བོ་ཉིད། །ཕྲག་དོག་འཇོམས་པའི་རྗེ་བཙུན་མ། །སྣ་ཚོགས་མཐར་བྱེད་ལ་
251

ཀུན་མཁྱེན་མི་ཕམ་རྒྱ་མཚོའི་གསུང་།
ཕྱག་འཚལ། །ཕྲིན་ལས་དམ་ཚིག་ཉམས་པ་དང་། །ཕྲག་དོག་དབང་གིས་ལས་
བྱས་པ། །མ་ཅིག་ཁྱོད་ལ་མཐོལ་ལོ་བཤགས། །དག་ཅིང་ཚངས་པར་མཛད་
དུ་གསོལ། །གཞན་ཡང་ལས་དང་འཇིག་རྟེན་གྱི། །མཁའ་འགྲོ་ཤ་ཟ་མ་མོའི་
ཚོགས། །ལེགས་ཉེས་སྟངས་འཛིན་དམ་ཚིག་སྐྱོང་། །ཀུན་ལ་བདག་ནི་ཕྱག་
འཚལ་ལོ། །རྨོངས་དང་བག་མེད་དབང་གིས་ནི། །སྒོ་གསུམ་ཉེས་པར་བགྱིས་
པའི་རིགས། །མཁའ་འགྲོའི་བཀའ་ཆད་གནས་གྱུར་པ། །གང་དག་ཇི་སྙེད་
མཆིས་པ་ཀུན། །ཚོགས་ཀྱི་འཁོར་ལོ་ལ་བརྟེན་ནས། །གནོང་ཞིང་འགྱོད་པའི་
ཚུལ་གྱིས་བཤགས། །མ་སྲིང་ལྟར་བྱམས་གདུང་བ་ཡིས། །བདག་ལ་དབུགས་
དབྱུང་མཆོག་སྩོལ་ཅིག །ཡིག་བརྒྱ་བཟླའོ། །ལྷག་མ་ནི། པཉྩཱ་ཨ་མྲྀཏ་ཨོཾ་ཨཱཿ ཧཱུྃ་ཧོས་བྱིན་
རླབས། ཕེགུ་རུ་མཁའ་འགྲོའི་དཀྱིལ་འཁོར་གྱི། །ཕྱི་འཁོར་སྐྱོང་བའི་བཀའ་
ཉན་ནི། །མཁའ་འགྲོ་དང་ནི་ཤུགས་འགྲོ་མ། །དབང་ཕྱུག་འབར་མ་སྤོར་མ་
དང་། །གིང་དང་ལངྐ་ཕོ་ཉའི་སྡེ། །མ་ལུས་ལུས་པ་མེད་པ་ཀུན། །ལྷག་མའི་
གཏོར་མ་འདི་བཞེས་ལ། །རྣལ་འབྱོར་བྱང་ཆུབ་སྒྲུབ་པ་ཡི། །འཁོར་སྲུངས་
རྐྱེན་ཟློག་བར་ཆད་སོལ། །ཚེ་བསོད་དཔལ་འབྱོར་ཡེ་ཤེས་སྤེལ། །ཞི་རྒྱས་
དབང་དང་མངོན་སྤྱོད་སོགས། །འདོད་པའི་ལས་ཀུན་འགྲུབ་པར་མཛོད། ཨོཾ་
སརྦ་ཌཱ་ཀི་ནི་ཀིངྐ་ར་ཨུ་ཙྪིཥྚ་བཱ་ལིང་ཏ་ཁ་ཁ་ཁཱ་ཧི་ཁཱ་ཧི་སརྦ་ཀརྨ་ཀུ་རུ་ཧོ༔ ཞེས་
ཕྱི་རོལ་ཏུ་བསྐྱལ། རྗེས་གཤེགས་གསོལ་དང་བསྔོ་སྨོན་བྱའོ། །འདི་ནི་ཟབ་མོ་གཏེར་གྱི་དགོངས་བཅུད་
དྲིལ་དེ། མཁའ་འགྲོ་འདུ་བའི་ཚེས་ཉེར་ལྔ་ལ་མི་ཕམ་པས་བྲིས་པས་དགེའོ། ། ། །
252

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
༄༅། །དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་
ཞེས་བྱ་བ་བཞུགས་སོ། །
རྒྱལ་བ་མཉམ་མེད་ཤཱཀྱའི་རྒྱལ་པོ་དང༌།།རྒྱལ་ཚབ་རྒྱལ་བའི་སྲས་དང་རྒྱལ་བ་ཡི། །སློབ་མའི་གཙོ་
དང་རྒྱལ་བའི་བརྒྱུད་འཛིན་པ། །ཕྱོགས་ལས་རྣམ་པར་རྒྱལ་ཀུན་རྒྱལ་གྱུར་ཅིག །འདི་ན་རྟོགས་པ་བཞི་
ཡི་གཏན་ཚིགས་ལས། །དང་པོར་གྱུར་པ་ཆོས་རྣམས་ཚུལ་གཅིག་ཏུ། །སྟོན་པ་ཡང་དག་རིགས་པའི་ལམ་
གསལ་བའི། །བསྟན་བཅོས་གཞུང་གི་བསྡུས་དོན་རྣམ་པར་འགོད། །དེ་ལ་འདིར་སངས་རྒྱས་གཉིས་པ་
དཔལ་མགོན་འཕགས་པ་ཀླུ་སྒྲུབ་ཀྱི་དགོངས་པ་མཐར་ཐུག་པ་གསལ་བར་བྱེད་པ་བསྟན་བཅོས་ཐམས་
ཅད་ཀྱི་རྒྱལ་པོ་དབུ་མ་ལ་འཇུག་པ་འདི་འཆད་པ་ལ། མཚན་གྱི་དོན། འགྱུར་གྱི་ཕྱག གཞུང་གི་དོན།
མཇུག་གི་དོན་དང་བཞི་ལས། དང་པོ།
རྒྱ་གར་སྐད་དུ། མ་དྷཱུ་མ་ཀ་ཨ་བ་ཏཱ་ར་
ཀཱ་རི་ཀཱ་ནཱ་མ། བོད་སྐད་དུ། དབུ་མ་ལ་འཇུག་པའི་ཚིག་ལེའུར་བྱས་པ།
གཉིས་པ་ནི། ༈ འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་
ལོ༑ ༑གསུམ་པ་ལ། བསྟན་བཅོས་རྩོམ་པ་ལ་འཇུག་པའི་ཡན་ལག་མཆོད་པར་བརྗོད་པ། བརྩམ་བྱ་
བསྟན་བཅོས་ཀྱི་ལུས་དངོས། བརྩམ་པ་མཐར་ཕྱིན་པའི་བྱ་བའོ། །དང་པོ་ལ། བྱང་སེམས་ཀྱི་རྒྱུ་གསུམ་
སྤྱིར་བསྟན་པ་དང་། དེ་ལས་བྱེ་བྲག་ཏུ་སྙིང་རྗེ་ལ་བསྟོད་པ་གཉིས། དང་པོ་ནི། ༈ ཉན་ཐོས་སངས་
རྒྱས་འབྲིང་རྣམས་ཐུབ་དབང་སྐྱེས། །སངས་རྒྱས་བྱང་ཆུབ་སེམས་དཔའ་ལས་
འཁྲུངས་ཤིང༌། །སྙིང་རྗེའི་སེམས་དང་གཉིས་སུ་མེད་བློ་དང༌། །བྱང་ཆུབ་
སེམས་ནི་རྒྱལ་སྲས་རྣམས་ཀྱི་རྒྱུ། །གཉིས་པ་ལ། སྙིང་རྗེ་ཆེན་པོ་ལ་སོ་སོར་མ་ཕྱེ་བར་བསྟོད་
པ་དང་། ཕྱེ་སྟེ་ཕྱག་འཚལ་བ་གཉིས། དང་པོ། ༈ གང་ཕྱིར་བརྩེ་ཉིད་རྒྱལ་བའི་ལོ་ཏོག་
25 3

ཀུན་མཁྱེན་མི་ཕམ་རྒྱ་མཚོའི་གསུང༌།
འདིའི། ། ས་བོན་དང་ནི་ཆུ་དང་ཡུན་རིང་དུ། །ལོངས་སྤྱོད་གནས་ལ་སྨིན་པ་
ལྟར་གྱུར་པ། །དེའི་ཕྱིར་ཐོག་མར་སྙིང་རྗེ་བསྟོད་པར་བགྱི། །གཉིས་པ་ལ། སེམས་
ཅན་ལ་དམིགས་པའི་སྙིང་རྗེ་ལ་བསྟོད་པ་དང་། ཆོས་དང་དམིགས་པ་མེད་པའི་སྙིང་རྗེ་ལ་བསྟོད་པ་གཉིས།
དང་པོ་ནི། ༈ དང་པོར་བདག་ཏུ་མངོན་པར་ཞེན་གྱུར་ཅིང༌། །དངོས་པོ་རྣམས་
ལ་བདག་གི་ཞེས་བཟུང་བས། །ཟོ་ཆུན་རྒྱུད་ལྟར་རང་དབང་མེད་པ་ཡི། །
འགྲོ་ལ་སྙིང་རྗེར་གྱུར་གང་དེ་ལ་འདུད། །གཉིས་པ། ༈ འགྲོ་བ་གཡོ་བའི་ཆུ་ནང་
ཟླ་བ་ལྟར། །གཡོ་དང་རང་བཞིན་སྟོང་པར་མཐོང་བ་ཡི། །གཉིས་པ་བརྩམ་བྱ་བསྟན་
བཅོས་ཀྱི་ལུས་དངོས་ལ། གནས་སྐབས་ཀྱི་ས་བཤད་པ་དང་། མཐར་ཐུག་གི་ས་བཤད་པ་གཉིས། དང་
པོ་ལ། ས་བཅུ་སོ་སོར་བཤད་པ་དང་། ས་ཡི་ཡོན་ཏན་བཤད་པ་གཉིས། དང་པོ་ལ་རབ་དགའ་སོགས་ལྔ་
བཤད་པ་དང༌། ས་དྲུག་པ་མངོན་དུ་གྱུར་པ་བཤད་པ། རིང་དུ་སོང་བ་སོགས་བཞི་བཤད་པའོ། །དང་པོ་
ལ་ས་དང་པོ་རབ་ཏུ་དགའ་བ་བཤད་པ། གཉིས་པ་དྲི་མ་མེད་པ། གསུམ་པ་འོད་བྱེད་པ། བཞི་བ་འོད་
འཕྲོ་བ། ལྔ་བ་སྦྱང་དཀའ་བ་བཤད་པ་དང་ལྔ། དང་པོ་ལ། ས་དང་པོ་དངོས་བཤད་པ་དང་། ལེའུའི་སྐབས་
བསྡུ་བ་གཉིས།དང་པོ་ལ། ཁྱད་གཞི་ས་ཡི་ངོ་བོ་མདོར་བསྟན། ཁྱད་ཆོས་ས་ཡི་ཡོན་ཏན་རྒྱས་པར་བཤད་
པ༑སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ་དང་གསུམ། དང་པོ་ནི། 單 འགྲོ་བ་སྒྲོལ་ཕྱིར་
སྙིང་རྗེའི་གཞན་དབང་གིས། ། ཀུན་ཏུ་བཟང་པོའི་སྨོན་པས་རབ་སྨོན་ཞིང༌།
གང་གི་སེམས་ནི་རབ་དགའ་ལ་གནས་པ། །དེ་ནི་རྒྱལ་བའི་སྲས་ཀྱི་དང་པོར་
བརྗོད། །གཉིས་པ་ལ། རང་གི་རྒྱུད་མཛེས་པར་བྱེད་པའི་ཡོན་ཏན། གཞན་གྱི་རྒྱུད་ཟིལ་གྱིས་གནོན་
པའི་ཡོན་ཏན། ས་དང་པོར་ལྷག་པའི་ཡོན་ཏན་བསྟན་པ་དང་གསུམ། དང་པོ་ལ་དོན་ལྡན་གྱི་མཚན་ཐོབ་
པའི་ཡོན་ཏན། རིགས་སུ་སྐྱེ་བ་སོགས་བླང་བྱའི་ཁྱད་པར་ཐོབ་པའི་ཡོན་ཏན། ངན་སོང་སོགས་སྦྱང་བྱ་
འགགས་པའི་ཡོན་ཏན་གསུམ། དང་པོ་ནི།༈ དེ་ནས་བཟུང་སྟེ་ཐོབ་པར་གྱུར་བ་དེས། །
254

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
བྱང་ཆུབ་སེམས་དཔའ་ཞེས་བྱའི་སྒྲས་བསྙད་དོ། །གཉིས་པ་ལ།རིགས་ཀྱི་ཡོན་ཏན།
སྤངས་པའི་ཡོན་ཏན། རྟོགས་པའི་ཡོན་ཏན། ནུས་པའི་ཡོན་ཏན། གོང་དུ་འཕེལ་པའི་ཡོན་ཏན་ལྔ། དང་
པོ༑ ༈ འདི་ནི་དེ་བཞིན་གཤེགས་པའི་རིགས་སྐྱེས་ཏེ། །གཉིས་པ། ༈ འདི་
ཡི་ཀུན་སྦྱོར་གསུམ་པོ་སྤངས་པར་གྱུར། །གསུམ་པ། ༈ དེ་ནི་དགའ་བ་མཆོག་
ཏུ་གྱུར་འཆང་ཞིང་། །བཞི་པ་ནི། ༈ འཇིག་རྟེན་ཁམས་བརྒྱ་གཡོ་བར་ནུས་པའང་
ཡིན། །ལྔ་པ། ༈ ས་ནས་སར་གནོན་གོང་དུ་འགྲོ་བར་འགྱུར། །གསུམ་པ་ལ་དངོས་
དང་། དེ་དཔེས་བཤད་པ་གཉིས། དང་པོ། ༈ དེ་ཚེ་འདི་ཡི་ངན་འགྲོའི་ལམ་འགག་ཅིང་། །
སོ་སོ་སྐྱེ་བོའི་ས་རྣམས་ཟད་འགྱུར་ཏེ། །གཉིས་པ། ༈ འདི་ནི་འཕགས་པ་བརྒྱད་
པ་བཞིན་དུ་བསྟན། །གཉིས་པ་གཞན་ཟིལ་གྱིས་གནོན་ཚུལ་ལ། དངོས་དང་འཕྲོས་དོན་གཉིས།
དང་པོ་ནི། ༈ རྫོ་གས་པའི་བྱང་ཆུབ་སེམས་བསྐྱེད་དང་པོས་ཀྱང༌། །ཐུབ་དབང་
གསུང་སྐྱེས་རང་རྒྱལ་བཅས་པ་རྣམས། །བསོད་ནམས་སྟོབས་ཀྱིས་ཕམ་བྱས་
རྣམ་འཕེལ་ཞིང༌། །གཉིས་པ། ༈ རིང་དུ་སོང་བར་བློ་ཡང་ལྷག་པར་འགྱུར། །
གསུམ་པ་ས་དང་པོར་ལྷག་པའི་ཡོན་ཏན་ལ། ས་འདིར་སྦྱིན་པའི་ཕར་ཕྱིན་ལྷག་ཚུལ། སྦྱིན་པའི་བསྔགས་པ།
སྦྱིན་པའི་དབྱེ་བ་གསུམ། དང་པོ་ནི། ༈ དེ་ཚེ་དེ་ལ་རྫོགས་སངས་བྱང་ཆུབ་རྒྱུ། །དང་
པོ་སྦྱིན་པ་ཉིད་ནི་ལྷག་པར་འགྱུར། །རང་ཤ་གཏོང་ལའང་གུས་པར་བྱས་པ་
ཡིས། །སྣང་དུ་མི་རུང་དཔོག་པའི་རྒྱུར་ཡང་འགྱུར། །གཉིས་པ་ལ། སྦྱིན་པའི་བསྔགས་
པ་དངོས་དང་། བསྔགས་པ་དེ་ལྡན་གྱི་སྦྱིན་པ་ལ་བྱང་སེམས་རྣམས་གུས་པའི་ཚུལ་གཉིས། དང་པོ་ལ། རྟེན་
དམན་པའི་སྦྱིན་པ་ལ་བསྔགས་པ། བྱང་སེམས་རྣམས་ཀྱི་སྦྱིན་པ་ལ་བསྔགས་པ། དེ་ལྟར་བསྔགས་པའི་
མཇུག་བསྡུ་བ་གསུམ། དང་པོ་ལ། རྟེན་དམན་པ་ལ་སྦྱིན་པ་དགོས་ཚུལ་དང་། སྦྱིན་པ་བྱིན་པའི་ཕན་ཡོན་
255

ཀུན་མཁྱེན་མི་ཕམ་རྒྱ་མཚོའི་གསུང༌།
གཉིས། དང་པོ་ནི། ༈ སྐྱེ་བོ་འདི་ཀུན་བདེ་བ་མངོན་འདོད་ཅིང༌། །མི་རྣམས་བདེ་
བའང་ལོངས་སྤྱོད་མེད་མིན་ལ།།ལོངས་སྤྱོད་ཀྱང་ནི་སྦྱིན་ལས་བྱུང་མཁྱེན་
ནས། །ཐུབ་པས་དང་པོར་སྦྱིན་པའི་གཏམ་མཛད་དོ། །གཉིས་པ་ལ་སྦྱིན་པས
འཁོར་བའི་བདེ་བ་ཐོབ་ཚུལ་དང༌། སྦྱིན་པས་མྱང་འདས་ཀྱི་བདེ་བ་ཐོབ་ཚུལ་གཉིས། དང་པོ།
༈ སྙིང་རྗེ་དམན་ཞིང་ཤིན་ཏུ་རྩུབ་སེམས་ཅན། །རང་དོན་ལྷུར་
ལེན་ཉིད་དུ་གྱུར་པ་གང༌། །དེ་དག་གི་ཡང་འདོད་པའི་ལོངས་སྤྱོད་རྣམས།
སྡུག་བསྔལ་ཉེར་ཞིའི་རྒྱུར་གྱུར་སྦྱིན་ལས་འབྱུང༌། །གཉིས་པ། ༈ འདི་ཡང་སྦྱིན་
པའི་སྐབས་ཀྱིས་ནམ་ཞིག་ཚེ། །འཕགས་པའི་སྐྱེ་བོ་དང་ཕྲད་མྱུར་དུ་འཐོབ། །
དེ་ནས་སྲིད་རྒྱུན་ཡང་དག་བཅད་བྱས་ཏེ། །དེ་ཡི་རྒྱུ་ཅན་ཞི་བར་འགྲོ་བར་
འགྱུར། །གཉིས་པ་བྱང་སེམས་ཀྱི་སྦྱིན་པ། ༈ འགྲོ་ལ་ཕན་པར་དམ་བཅས་ཡིད་ཅན་
རྣམས། །སྦྱིན་པས་རིང་པོར་མི་ཐོགས་དགའ་བ་འཐོབ། །གསུམ་པ་བསྔགས་པས་
མཇུག་བསྡུ་བ། ༈ སྙིང་རྗེ་ཅན་དང་སྙིང་རྗེ་མེད་ལ་ཡང་། །དེ་ཕྱིར་སྦྱིན་པའི་གཏམ་
ཉིད་རྩ་བར་འདོད། །གཉིས་པ་བསྔགས་པ་དེ་ལྡན་གྱི་སྦྱིན་པ་ལ་བྱང་སེམས་རྣམས་གུས་ཚུལ་ལ།
སྦྱིན་པ་ལ་ཅི་ཙམ་གུས་པའི་ཚུལ་དང་། དེ་ལྟར་གུས་ནས་སྦྱིན་པ་གཏོང་ཚུལ་གཉིས། དང་པོ། ༈ ཇི་翠
ལྟར་བྱིན་ཅིག་ཅེས་སྒྲ་ཐོས་སེམས་ལས། །རྒྱལ་སྲས་བདེ་འབྱུང་དེ་ལྟར་ཐུབ་
རྣམས་ལ། །ཞི་བར་ཞུགས་པས་བདེ་བ་བྱེད་མིན་ན། །ཐམས་ཅད་བཏང་བས་
ལྟ་ཞིག་སྨོས་ཅི་དགོས། །གཉིས་པ། ༈ ལུས་བཅད་སྟེར་ཞིང་བདག་གི་སྡུག་
བསྔལ་གྱིས། །གཞན་དག་རྣམས་ཀྱི་དམྱལ་བ་ལ་སོགས་པའི། །སྡུག་བསྔལ་
256

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
རང་རིག་ཉིད་དུ་མཐོང་ནས་དེ། །བཅད་པར་བྱ་ཕྱིར་དེ་ནི་བརྩོན་པར་བྱེད།།
གསུམ་པ་སྦྱིན་པའི་རྣམ་པར་དབྱེ་བ། ༈ སྦྱིན་པ་སྦྱིན་བྱ་ལེན་པོ་གཏོང་པོས་སྟོང༌། །
འཇིག་རྟེན་འདས་པའི་ཕ་རོལ་ཕྱིན་ཅེས་བྱ། །གསུམ་པོ་དག་ལ་ཆགས་སྐྱེས་
གྱུར་པས་དེ། །འཇིག་རྟེན་པ་ཡི་ཕ་རོལ་ཕྱིན་ཅེས་བསྟན། །གསུམ་པ་ས་ཡི་མཇུག་
བསྡུ་བ་ནི། ༈ དེ་ལྟར་རྒྱལ་སྲས་ཡིད་ལ་རབ་གནས་ཤིང་། །དམ་པའི་རྟེན་ལ་
འོད་ཆགས་མཛེས་གྱུར་པའི། །དགའ་བ་འདི་ནི་ནོར་བུ་ཆུ་ཤེལ་བཞིན། །མུན་
སྟུག་ཐམས་ཅད་རྣམ་པར་བསལ་ནས་རྒྱལ། །གཉིས་པ་སྐབས་བསྡུ་བ། ༈ དབུ་མ་
ལ་འཇུག་པ་ལས། རབ་ཏུ་དགའ་བ་ཞེས་བྱ་བ་བྱང་ཆུབ་སེམས་དཔའི་སེམས་
བསྐྱེད་པ་དང་པོའོ། ། ། །
གཉིས་པ་དྲི་མ་མེད་པ་བཤད་པ་ལ། དངོས་དང༌། ལེའུའི་སྐབས་བསྡུ་བ་གཉིས། དང་པོ་ལ། ཁྱད་གཞི་
སའི་ངེས་ཚིག ས་དེའི་ཁྱད་པར་གྱི་ཆོས། སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ་གསུམ། དང་པོ།
༈ དེ་ནས་ཕུན་ཚོགས་ཡོན་ཏན་དང་ལྡན་ཕྱིར། །རྨི་ལམ་དུ་ཡང་འཆལ་ཁྲིམས་
དྲི་མ་སྤངས། །ལུས་ངག་ཡིད་ཀྱི་རྒྱུ་བ་དག་གྱུར་པས། །དམ་པའི་ལས་ལམ་
བཅུ་ཆར་སོག་པར་བྱེད། །གཉིས་པ་ལ། ས་འདིར་ཚུལ་ཁྲིམས་ཀྱི་ཕར་ཕྱིན་ལྷག་ཅིང་དག་པར་
བསྟན་པ། ཚུལ་ཁྲིམས་ཀྱི་བསྔགས་པ། ཚུལ་ཁྲིམས་ཕར་ཕྱིན་གྱི་དབྱེ་བ་གསུམ། དང་པོ་ལ་དངོས་དང་།
ཚུལ་ཁྲིམས་དག་ཚུལ་བཤད་པ་གཉིས། དང་པོ་ནི། ༈ དགེ་བའི་ལམ་འདི་ལྟ་ཞིག་བཅུ་ཆར་
ཡང༌། །དེ་ལ་ཀླགས་ཏེ་ཤིན་ཏུ་དག་པར་འགྱུར། །སྟོན་ཀའི་ཟླ་ལྟར་རྟག་ཏུ་
རྣམ་དག་དེ། །ཞི་འོད་ཆགས་པར་དེ་དག་གིས་རྣམ་མཛེས། །གཉིས་པ་ནི།
༈ གལ་ཏེ་འདི་ནི་ཁྲིམས་དག་རང་བཞིན་ལྟ། །དེ་ཕྱིར་དེ་ནི་ཚུལ་ཁྲིམས་དག་
257

ཀུན་མཁྱེན་མི་ཕམ་རྒྱ་མཚོའི་གསུང༌།
མི་འགྱུར། །དེ་ཕྱིར་དེ་ནི་རྟག་ཏུ་གསུམ་ཆར་ལའང༌། །གཉིས་བློའི་རྒྱུ་བ་ཡང་
དག་བྲལ་བར་འགྱུར། །གཉིས་པ་ཚུལ་ཁྲིམས་ཀྱི་བསྔགས་པ་ལ། བསྔགས་པ་དངོས་དང་། བསྔགས་
པ་དེ་ལྡན་གྱི་ཚུལ་ཁྲིམས་ལ་བྱང་སེམས་རྣམས་གནས་ཚུལ་གཉིས། དང་པོ་ལ་རྟེན་དམན་པར་ཡང་ཚུལ་
ཁྲིམས་དགོས་ཚུལ་དང་། ཡོན་ཏན་ཐམས་ཅད་ཀྱི་རྟེན་དུ་འགྱུར་ཚུལ་གཉིས། དང་པོ་ལ། ཚུལ་ཁྲིམས་དང་
བྲལ་བའི་ཉེས་དམིགས་དང་། ལྡན་པའི་ཕན་ཡོན་གཉིས། དང་པོ་ལ། ཚུལ་ཁྲིམས་དང་བྲལ་ན་བདེ་འགྲོ་
མི་ཐོབ་པའི་སྐྱོན་དང་། བདེ་འབྲས་ལན་གཅིག་ཏུ་ཟད་པའི་སྐྱོན་དང༌། ངན་སོང་ལས་ཐར་དཀའ་བའི་སྐྱོན་
དང་། སྐྱོན་དེ་རྣམས་བསལ་བའི་ཕྱིར་སྦྱིན་པའི་རྗེས་སུ་ཚུལ་ཁྲིམས་བསྟན་པའི་ཚུལ་བཞི། དང་པོ་ནི། ༈ སྐེ་
བོ་ཚུལ་ཁྲིམས་རྐང་པ་ཆག་གྱུར་ན། །སྦྱིན་པས་ལོངས་སྤྱོད་ལྡན་ཡང་ངན་
འགྲོར་ལྟུང༌། །གཉིས་པ། ༈ སྐྱེད་བཅས་རྩ་བ་ཡོངས་སུ་ཟད་པས་ན། །ཕྱིན་
ཆད་དེ་ལ་ལོངས་སྤྱོད་འབྱུང་མི་འགྱུར། །གསུམ་པ། ༈ རང་དབང་འཇུག་ཅིང་
མཐུན་པའི་ཡུལ་གནས་པ། །དེ་ཚེ་འདི་བདག་འཛིན་པར་མི་བྱེད་ན། །གཡང་
སར་ལྷུང་བས་གཞན་དབང་འཇུག་གྱུར་པ། །དེ་ཚེ་དེ་ནས་གང་གིས་འབྱིན་
པར་འགྱུར། །བཞི་ཕ། ༈ དེ་ཕྱིར་རྒྱལ་བས་སྦྱིན་པའི་གཏམ་མཛད་ནས། །ཚུལ་
ཁྲིམས་རྗེས་འགྲོའི་གཏམ་ཉིད་མཛད་པ་ཡིན། ། གཉིས་པ། ༈ ཡོན་ཏན་ཚུལ་
ཁྲིམས་ཞིང་དུ་རྣམ་འཕེལ་ན། །འབྲས་བུ་ཉེར་སྤྱོད་ཆད་པ་མེད་པར་འགྱུར། །
གཉིས་པ། ཡོན་ཏན་ཐམས་ཅད་ཀྱི་རྟེན་དུ་འགྱུར་ཚུལ་ལ། ༈ སོ་སོ་སྐྱེ་བོ་རྣམས་དང་གསུང་
སྐྱེས་དང་། །རང་སངས་རྒྱས་ལ་ངེས་པའི་བདག་ཉིད་དང༌། །རྒྱལ་སྲས་རྣམས་
ཀྱི་མངོན་པར་མཐོ་བ་དང་། །ངེས་ལེགས་རྒྱུ་ནི་ཚུལ་ཁྲིམས་ལས་གཞན་མེད། །
གཉིས་པ་བསྔགས་པ་དེ་ལྡན་གྱི་ཚུལ་ཁྲིམས་ལ་བྱང་སེམས་རྣམས་གནས་ཚུལ་ནི། ༈ ཇི་ལྟར་རྒྱ་མཚོ་
258

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང༌།
རོ་དང་ལྷན་ཅིག་དང༌། །བཀྲ་ཤིས་རྣ་ནག་མ་དང་ལྷན་ཅིག་བཞིན།དེ་ལྟར་
ཚུལ་ཁྲིམས་དབང་བྱས་བདག་ཉིད་ཆེ། །དེ་འཆལ་བ་དང་ལྷན་ཅིག་གནས་
མི་འདོད། །གསུམ་པ་དབྱེ་བ་ལ། ༈ གང་གིས་གང་ཞིག་གང་ལ་སྤོང་བྱེད་པ། །
གསུམ་དུ་དམིགས་པ་ཡོད་ན་ཚུལ་ཁྲིམས་དེ། །འཇིག་རྟེན་པ་ཡི་ཕ་རོལ་ཕྱིན
ཅེས་བཤད། །གསུམ་ལ་ཆགས་པས་སྟོང་དེ་འཇིག་རྟེན་འདས། །གསུམ་པ་མཇུག་
བསྡུ། ༈ སྲིད་མིན་སྲིད་པའི་དཔལ་གྱུར་རྒྱལ་སྲས་ཀྱི། །ཟླ་བ་ལས་བྱུང་དྲི་བྲལ་
དྲི་མེད་པ། །འདི་ཡང་སྟོན་ཀའི་ཟླ་འོད་ཇི་བཞིན་དུ། །འགྲོ་བའི་ཡིད་ཀྱི་གདུང་
བ་སེལ་བྱེད་ཡིན། །གཉིས་པ་སྐབས་བསྡུ་བ། ༈ དབུ་མ་ལ་འཇུག་པ་ལས། དྲི་མ་
མེད་པ་ཞེས་བྱ་བ་བྱང་ཆུབ་སེམས་དཔའི་སེམས་བསྐྱེད་པ་གཉིས་པའོ།། །།
གསུམ་པ་ས་གསུམ་པ་འོད་བྱེད་པ་ལ། ཁྱད་གཞི་སའི་ངེས་ཚིག་བཤད་པ། ཁྱད་ཆོས་སའི་ཡོན་ཏན། སའི་
ཡོན་ཏན་བརྗོད་པའི་མཇུག་བསྡུ་བ་གསུམ། དང་པོ། ༈ ཤེས་བྱའི་བུད་ཤིང་མ་ལུས་སྲེག་
པའི་མེ། །འོད་འབྱུང་ཕྱིར་ན་གསུམ་པའི་ས་འདི་ནི། །འོད་བྱེད་པ་སྟེ་བདེ་
གཤེགས་སྲས་པོ་ལ། །དེ་ཚེ་ཉི་འོད་ཟངས་འདྲའི་སྣང་བ་འབྱུང༌། །གཉིས་པ་ཁྱད་
ཆོས་ས་ཡི་ཡོན་ཏན་ལ། ས་འདིར་ལྷག་པ་བཟོད་པའི་ཕར་ཕྱིན་བཤད་པ་དང་། ས་འདིར་འབྱུང་བའི་ཡོན་
ཏན་གཞན་བཤད་པ་གཉིས། དང་པོ་ལ། ས་འདིར་བཟོད་པ་ལྷག་ཚུལ་དང་། བཟོད་པ་སྒོམ་ཚུལ། བཟོད་
པའི་དབྱེ་བ་གསུམ། དང་པོ། ༈ གལ་ཏེ་གནས་མིན་འཁྲུགས་པ་འགའ་ཞིག་གིས། །
དེ་ཡི་ལུས་ལ་རུས་པ་དང་བཅས་ཤ །སྲང་རེ་ཡུན་རིང་དུས་སུ་གཅོད་བྱེད་ཀྱང་།།
གཅོད་བྱེད་དེ་ལ་བཟོད་པ་ལྷག་པར་སྐྱེ། །གཉིས་པ་བཟོད་པ་སྒོམ་ཚུལ་ལ། དོན་དམ་པའི་
སྒོ་ནས་བཟོད་པ་སྒོམ་ཚུལ་དང༌། ཀུན་རྫོ་བ་ཀྱི་སྒོ་ནས་བཟོད་པ་སྒོམ་ཚུལ་གཉིས། དང་པོ། ༈ བདག་
259

ཀུན་མཁྱེན་མི་ཕམ་རྒྱ་མཚོའི་གསུང༌།
མེད་ལྟ་བའི་བྱང་ཆུབ་སེམས་དཔའ་ཡིས།།གང་གིས་གང་ལ་གང་ཚེ་ཅི་བཅད་
ཅེས། །གང་ཕྱིར་དེ་ཡིས་ཆོས་ཀུན་གཟུགས་བརྙན་ལྟར། །མཐོང་བའི་ཕྱིར་
ཡང་དེ་ཡིས་བཟོད་པར་འགྱུར། །གཉིས་པ་ལ། ཁོང་ཁྲོ་བའི་སྐྱོན་ལ་བསམ་སྟེ་བཟོད་པ་སྒོམ་
ཚུལ་དང་། བཟོད་པའི་ཕན་ཡོན་ལ་བསམ་སྟེ་བཟོད་པ་བསྒོམ་ཚུལ་དང་། ཐུན་མོང་དུ་མཇུག་བསྡུ་བ་གསུམ།
དང་པོ་ལ། དོན་མེད་པས་ཁྲོ་བར་མི་རིགས་པར་བསམ་སྟེ་བཟོད་པ་བསྒོམ་པ། ཕན་བྱེད་གནོད་པར་བསྒྱུར་
མི་རིགས་པར་བསམ་སྟེ་བཟོད་པ་བསྒོམ་པ། ཁོང་ཁྲོ་སྡིག་པ་ཤིན་ཏུ་སྟོབས་ཆེ་བར་བསམ་སྟེ་བཟོད་པ་
བསྒོམ་པ། འདི་ཕྱིར་འབྱུང་བའི་སྐྱོན་དུ་མར་བསམ་སྟེ་བཟོད་པ་བསྒོམ་ཚུལ་དང་བཞི། དང་པོ། ༈ གནོད་
པ་བྱས་པས་གལ་ཏེ་དེར་བཀོན་ན། །དེ་ལ་བཀོན་པས་བྱས་ཟིན་ལྡོག་གམ་
ཅི༑ ༑དེ་ཕྱིར་དེར་བཀོན་ངེས་པར་འདིར་དོན་མེད། །འཇིག་རྟེན་ཕ་རོལ་དང་
ནི་འགལ་བར་འགྱུར། །གཉིས་པ། ༈ སྔོན་བྱས་མི་དགེའི་ལས་ཀྱི་འབྲས་བུ་
གང༌། །ཟད་བྱེད་བརྗོད་པར་འདོད་པ་དེ་ཉིད་ཀོ །གཞན་ལ་གནོད་དང་ཁྲོ་
བས་སྡུག་བསྔལ་ཕྱིར། །ས་བོན་ཉིད་དུ་ཇི་ལྟར་འཁྲིད་པར་བྱེད། །གསུམ་པ།
༈ གང་ཕྱིར་རྒྱལ་སྲས་རྣམས་ལ་ཁྲོ་བ་ཡིས། །སྦྱིན་དང་ཁྲིམས་བྱུང་དགེ་བ་
བསྐལ་བ་བརྒྱར། །བསགས་པ་སྐད་ཅིག་གིས་འཇོམས་དེ་ཡི་ཕྱིར།།མི་བཟོད་
ལས་གཞན་སྡིག་པ་ཡོད་མ་ཡིན། །བཞི་པ། ༈ མི་སྡུག་གཟུགས་བྱེད་དམ་པ་
མིན་པར་འཁྲིད། །རིགས་དང་མི་རིགས་རྣམ་དཔྱོད་འཕྲོག་བྱེད་ཅིང༌། །མི་
བཟོད་པ་ཡིས་མྱུར་དུ་ངན་འགྲོར་སྐྱུར། །གཉིས་པ། བཟོད་པའི་ཕན་ཡོན་ནི། ༈ བཟོད་
པས་བཤད་ཟིན་དང་འགལ་ཡོན་ཏན་བྱེད། །མཛེས་ཤིང་དམ་པའི་སྐྱེ་བོས་
འདོད་པ་དང་། །རིགས་དང་མི་རིགས་ཤེས་ལ་མཁས་འགྱུར་ཞིང་། །འདི་ལས་
26 0

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
གཞན་དུ་ལྷ་མི་དག་ཏུ་སྐྱེ། །གསུམ་པ་མཇུག་བསྡུ་བ། ༈ སོ་སོ་སྐྱེ་བོ་དང་ནི་རྒྱལ་
སྲས་ཀྱིས། །ཁྲོ་དང་བཟོད་པའི་སྐྱོན་ཡོན་རིག་བྱས་ཏེ། །མི་བཟོད་སྤངས་པས་
འཕགས་པའི་སྐྱེ་བོ་ཡིས། །བསྔགས་པའི་བཟོད་པ་རྟག་ཏུ་བསྟེན་པར་བྱ། །
གསུམ་པ་དབྱེ་བ། ༈ རྫོགས་སངས་རྒྱས་ཀྱི་བྱང་ཆུབ་ཕྱིར་བསྔོས་ཀྱང༌། །གསུམ་
དམིགས་ཡོད་ན་དེ་ནི་འཇིག་རྟེན་པའོ། །དམིགས་པ་མེད་ན་དེ་ཉིད་སངས་
རྒྱས་ཀྱིས། །འཇིག་རྟེན་འདས་པའི་ཕ་རོལ་ཕྱིན་ཅེས་གསུངས། །གཉིས་པ་ས་
འདིར་འབྱུང་བའི་ཡོན་ཏན་གཞན་ནི། ། ༈ ས་དེར་བསམ་གཏན་མངོན་ཤེས་འབྱུང་འགྱུར་
དང་། །འདོད་ཆགས་ཞེ་སྡང་ཡོངས་སུ་ཟད་པར་འགྱུར། །དེས་ཀྱང་རྟག་ཏུ་
འཇིག་རྟེན་པ་ཡི་ནི། །འདོད་པའི་འདོད་ཆགས་འཇོམས་པར་ནུས་པར་འགྱུར།།
གསུམ་པ་མཇུག་བསྡུ་ལ། ཕར་ཕྱིན་སྔ་མ་གསུམ་ཐུན་མོང་དུ་མཇུག་བསྡུ་བ་དང་། བྱེ་བྲག་ས་འདིའི་མཇུག་
བསྡུ་བ་གཉིས། དང་པོ། ༈ སྦྱིན་སོགས་ཆོས་གསུམ་དེ་དག་ཕལ་མོ་ཆེར། །བདེ་
བར་གཤེགས་པས་ཁྱིམ་པ་རྣམས་ལ་བསྔགས། །བསོད་ནམས་ཞེས་བྱའི་
ཚོགས་ཀྱང་དེ་དག་ཉིད། །སངས་རྒྱས་གཟུགས་ཀྱི་བདག་ཉིད་སྐུ་ཡི་རྒྱུ། །
གཉིས་པ། ༈ རྒྱལ་སྲས་ཉི་མ་ལ་གནས་འོད་བྱེད་འདི། །རང་རྒྱུད་མུན་པ་དང་
པོར་བསལ་བྱས་ནས། །འགྲོ་བའི་མུན་པ་སེལ་བར་འདོད་པ་ཡིན། །ས་འདིར
རྣོ་བར་གྱུར་ཀྱང་ཁྲོ་མི་འགྱུར། །གཉིས་པ་ལེའུའི་མིང་། ༈ དབུ་མ་ལ་འཇུག་པ་
ལས། འོད་བྱེད་པ་ཞེས་བྱ་བ་བྱང་ཆུབ་སེམས་དཔའི་སེམས་བསྐྱེད་པ་གསུམ་
པའོ།། །།
26 1

ཀུན་མཁྱེན་མི་ཕམ་རྒྱ་མཚོའི་གསུང༌།
བཞི་པ་འོད་འཕྲོ་བཤད་པ་ལ་གསུམ། ས་འདིར་བརྩོན་འགྲུས་ལྷག་པ། སའི་ངེས་ཚིག སྤང་བའི་ཁྱད་པར་
གསུམ། དང་པོ། ༈ ཡོན་ཏན་ཐམས་ཅད་བརྩོན་འགྲུས་རྗེས་འགྲོ་ཞིང་། །བསོད་
ནམས་བློ་གྲོས་ཚོགས་ནི་གཉིས་ཀྱི་རྒྱུ། །བརྩོན་འགྲུས་གང་དུ་འབར་བར་གྱུར་
པ་ཡི། །ས་དེ་བཞི་པ་འོད་འཕྲོ་ཞེས་བྱའོ། །གཉིས་པ་ནི། ༈ དེར་ནི་བདེ་གཤེགས་
སྲས་ལ་རྫོགས་པ་ཡི། །བྱང་ཆུབ་ཕྱོགས་ལྷག་བསྒོམས་པ་ལས་སྐྱེས་པའི། །
སྣང་བ་ཟངས་ཀྱི་འོད་བས་ལྷག་འབྱུང་ཞིང༌། །གསུམ་པ། ༈ བདག་ཏུ་ལྟ་བ་དང་
འབྲེལ་ཡོངས་སུ་ཟད། །ལེའུའི་མིང་ནི། ༈ དབུ་མ་ལ་འཇུག་པ་ལས། འོད་འཕྲོ་
བ་ཞེས་བྱ་བ་བྱང་ཆུབ་སེམས་དཔའི་སེམས་བསྐྱེད་པ་བཞི་པའོ།། །།
ལྔ་པ་སྦྱང་དཀའ་བ་བཤད་པ་ལ། ཁྱད་གཞི་སའི་ངེས་ཚིག་དང༌། ཁྱད་ཆོས་སའི་ཡོན་ཏན་གཉིས། དང་པོ།
༈ སྦྱང་དཀའི་སར་གནས་བདག་ཉིད་ཆེན་པོ་དེ། །བདུད་རྣམས་ཀུན་གྱིས་
ཕམ་པར་ནུས་མ་ཡིན། །གཉིས་པ༑ ༈ བསམ་གཏན་ལྷག་ཅིང་བློ་བཟང་བདེན་
རང་བཞིན། །ཞིབ་མོ་རྟོགས་ལའང་ཤིན་ཏུ་མཁས་པ་ཐོབ། །ལེའུའི་མིང་ནི།
༈ དབུ་མ་ལ་འཇུག་པ་ལས། སྦྱང་དཀའ་བ་ཞེས་བྱ་བ་བྱང་ཆུབ་སེམས་
དཔའི་སེམས་བསྐེད་པ་ལྔ་པའོ། ། ། །
གཉིས་པ་ས་དྲུག་པ་མངོན་དུ་གྱུར་པ་བཤད་པ་ལ། ཡུལ་ཅན་སའི་ངོ་བོ་མདོར་བསྟན། ཡུལ་སྟོང་ཉིད་རྒྱས་
པར་བཤད། སའི་ཡོན་ཏན་བརྗོད་པའི་མཇུག་བསྡུ་བ་གསུམ། དང་པོ། ༈ མངོན་དུ་ཕྱོགས་པར་
མཉམ་གཞག་སེམས་གནས་ཏེ། །རྫོགས་པའི་སངས་རྒྱས་ཆོས་ལ་མངོན་
ཕྱོགས་ཤིང་། །རྐྱེན་ཉིད་འདི་པའི་དེ་ཉིད་མཐོང་བ་དེ། །ཤེས་རབ་གནས་པས་
འགོགས་པ་ཐོབ་པར་འགྱུར། །གཉིས་པ་ལ། སྟོང་པ་ཉིད་ཀྱི་ཆེ་བ་བརྗོད་པ་དང་། ཆེ་བ་དེ་ལྡན་
262

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
གྱི་སྟོང་ཉིད་དངོས་བཤད་པ་གཉིས། དང་པོ། ༈ ཇི་ལྟར་ལོང་བའི་ཚོགས་ཀུན་བདེ་བླག་
ཏུ༑ ༑མིག་ལྡན་སྐྱེས་བུ་གཅིག་གིས་འདོད་པ་ཡི། །ཡུལ་དུ་འཁྲིད་པ་དེ་བཞིན་
འདིར་ཡང་བློས། །མིག་ཉམས་ཡོན་ཏན་བླངས་ཏེ་རྒྱལ་བར་འཁྲིད། །གཉིས་
པ་ལ། ཇི་ལྟར་བཤད་པའི་ཚུལ་དང་། གང་ལ་བཤད་པའི་སྣོད་དང་། གང་བཤད་པའི་ཆོས་གསུམ། དང་པོ།
༈ ཇི་ལྟར་དེ་ཡིས་ཆེས་ཟབ་ཆོས་རྟོགས་པ། །ལུང་དང་གཞན་ཡང་རིགས་
པས་ཡིན་པས་ན། །དེ་ལྟར་འཕགས་པ་ཀླུ་སྒྲུབ་གཞུང་ལུགས་ལས། །ཇི་ལྟར་
གནས་པའི་ལུགས་བཞིན་བརྗོད་པར་བྱ། །གཉིས་པ་ལ། གང་ལ་བཤད་པའི་སྣོད་ངོས་
བཟུང་པ་དང་། དེ་ལ་བཤད་ན་ཡོན་ཏན་འབྱུང་ཚུལ་གྱི་སྒོ་ནས་ཉན་པར་བསྐུལ་བ་གཉིས། དང་པོ། 幫 སོ་
སོ་སྐྱེ་བོའི་ཉིད་ནའང་སྟོང་ཉིད་ཐོས། །ནང་དུ་དགའ་བ་ཡང་དང་ཡང་དུ་འབྱུང༌།།
དགའ་བ་ལས་བྱུང་མཆི་མས་མིག་གང་ཞིང༌། །ལུས་ཀྱི་བ་སྤུ་ལྡང་འགྱུར་གང་
ཡིན་པ། །དེ་ལ་རྫོགས་པའི་བྱང་ཆུབ་ས་བོན་ཡོད། །དེ་ཉིད་བསྟན་པའི་སྣོད་
ནི་དེ་ཡིན་ཏེ། །དེ་ལ་དོན་དམ་བདེན་པ་བསྟན་པར་བྱ། །གཉིས་པ་ལ། ཀུན་རྫོབ་
ཐབས་ཀྱི་ཡོན་ཏན་འབྱུང་ཚུལ་དང་། དོན་དམ་ཡེ་ཤེས་ཀྱི་ཡོན་ཏན་འབྱུང་ཚུལ་གཉིས། དང་པོ། ༈ དེ་
ལ་དེ་ཡི་རྗེས་འགྲོའི་ཡོན་ཏན་འབྱུང་། །རྟག་ཏུ་ཚུལ་ཁྲིམས་བླངས་ནས་གནས་
པར་འགྱུར། །སྦྱིན་པ་གཏོང་ཞིང་སྙིང་རྗེ་སྟེན་པར་བྱེད། །བཟོད་པ་སྒོམ་ཞིང་
དགེ་བ་བྱང་ཆུབ་ཏུ། །འགྲོ་བ་སྒྲོལ་ཕྱིར་ཡོངས་སུ་བསྔོ་བྱེད་ཅིང༌། །བྱང་ཆུབ་
སེམས་དཔའ་རྣམས་ལ་གུས་པར་བྱེད། །གཉིས་པ། ༈ ཟབ་ཅིང་རྒྱ་ཆེའི་ཚུལ་
ལ་མཁས་པས་ནི། །རིམ་གྱིས་རབ་ཏུ་དགའ་བའི་ས་ཐོབ་པས། །དེ་དོན་གཉེར་
2 6 3

ཀུན་མཁྱེན་མི་ཕམ་རྒྱ་མཚོའི་གསུང༌།
བས་ལམ་འདི་མཉན་པར་གྱིས། །གསུམ་པ་གང་བཤད་པའི་ཆོས་ལ། སྟོང་པ་ཉིད་རིགས་
པས་གཏན་ལ་ཕབ་པ་དང་། གཏན་ལ་ཕབ་པའི་སྟོང་ཉིད་ཀྱི་དབྱེ་བ་བཤད་པ་གཉིས། དང་པོ་ལ། ཆོས་
ཀྱི་བདག་མེད་རིགས་པས་གཏན་ལ་ཕབ་པ་དང་། གང་ཟག་གི་བདག་མེད་རིགས་པས་གཏན་ལ་ཕབ་པ་
གཉིས། དང་པོ་ལ། རང་བཞིན་གྱིས་སྐྱེ་བ་རིགས་པས་དགག་པ་དང་།དེའི་ཕྱིར་ན་སྐྱེ་བ་རྟེན་ནས་འབྱུང་
བ་ཙམ་གྱི་དོན་དུ་རིགས་པས་གྲུབ་ཚུལ། རིགས་པས་དཔྱད་པ་བྱས་པའི་འབྲས་བུ་ངོས་བཟུང་པ་གསུམ།
དང་པོ་ལ་མཐའ་བཞིའི་སྐྱེ་བ་བདེན་པ་གཉིས་ཆར་དགག་པ། དེ་ལྟར་བཀག་པ་ལ་རྩོད་པ་སྤང་བ་གཉིས།
དང་པོ་ལ། མཐའ་བཞིའི་སྐྱེ་བ་མེད་པའི་དམ་བཅའི་སྒོ་ནས་མདོར་བསྟན་པ། དེ་རིགས་པའི་སྒོ་ནས་རྒྱས་
པར་བཤད། དེ་ལྟར་གྲུབ་པའི་དོན་གྱིས་མཇུག་བསྡུ་བ་གསུམ། དང་པོ། ༈ དེ་ཉིད་དེ་ལས་འབྱུང་
མིན་གཞན་དག་ལས་ཀྱང་མིན། །གཉིས་ཀ་ལས་མིན་རྒྱུ་མེད་པར་ཡང་འབྱུང་
བ་མིན། །གཉིས་པ་ལ། བདག་ལས་སྐྱེ་བ་དགག་པ། གཞན་ལས་སྐྱེ་བ་དགག་པ། གཉིས་ཀ་ལས་
སྐྱེ་བ་དགག་པ། རྒྱུ་མེད་ལས་སྐྱེ་བ་དགག་པ་བཞི། དང་པོ་ལ། འགྲེལ་བ་མཛད་པའི་རིགས་པས་དགག་
པ་དང་། བསྟན་བཅོས་མཛད་པའི་རིགས་པས་དགག་པ་གཉིས། དང་པོ་ལ། དེ་ཁོ་ན་ཉིད་དུ་བདག་སྐྱེས་
དགག་པ་དང་། འཇིག་རྟེན་ཐ་སྙད་དུ་ཡང་བདག་སྐྱེ་མེད་པར་བསྟན་པ། དེ་གཉིས་ཀའི་གྲུབ་དོན་བསྡུ་བ་
གསུམ། དང་པོ་ལ། རང་དང་ངོ་བོ་གཅིག་པའི་རྒྱུ་ལས་སྐྱེ་བ་དགག་པ་དང༌། རྒྱུ་འབྲས་ངོ་བོ་གཅིག་པ་
དགག་པ་གཉིས། དང་པོ་ལ། སྐྱེ་བ་དོན་མེད་དུ་ཐལ་བས་དགག་པ། སྐྱེ་བར་མི་རིགས་པས་དགག་པ།
འབྲས་བུ་སྐྱེ་བ་སྐབས་མི་ཐོབ་པར་ཐལ་བས་དགག་པ། ས་བོན་ཐུག་མེད་དུ་སྐྱེ་བར་ཐལ་བས་དགག་པ་
བཞི། དང་པོ། ༈ དེ་ནི་དེ་ལས་འབྱུང་ན་ཡོན་ཏན་འགའ་ཡང་མེད། །གཉིས་པ།
༈ སྐྱེས་ཟིན་སླར་ཡང་སྐྱེ་བར་རིགས་པའང་མ་ཡིན་ཉིད། །གསུམ་པ། ༈ སྐྱེས་
པ་སླར་ཡང་སྐྱེ་བར་ཡོངས་སུ་རྟོག་ན་ནི། །མྱུ་གུ་སོགས་ཀྱི་སྐྱེ་བ་འཐོབ་པར་
མི་འགྱུར་ཞིང་། །བཞི་པ། ༈ ས་བོན་སྲིད་མཐར་ཐུག་པར་སྐྱེ་བ་ཉིད་དུ་འགྱུར། །
གཉིས་པ་རྒྱུ་འབྲས་ངོ་བོ་གཅིག་པ་དགག་པ་ལ། རྒྱུ་འབྲས་ངོ་བོ་གཅིག་ན་གནས་སྐབས་མི་དམིགས་པས་
ཐལ་བར་དགག་པ་དང༌། གནས་སྐབས་ཐ་དད་པར་དམིགས་ན་རྒྱུ་འབྲས་ངོ་བོ་མི་གཅིག་པར་ཐལ་བས་
2 6 4

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
དགག་པ་གཉིས། དང་པོ་ལ། རྒྱུ་འབྲས་རྣམ་པར་འགྱུར་བ་མི་འཐད་པ་དང་།དེས་ན་དབྱིབས་སོགས་ཐ་
དད་མེད་པར་ཐལ་བས་དགག་པ་གཉིས། དང་པོ། ༈ ཇི་ལྟར་དེ་ཉིད་ཀྱིས་དེ་རྣམ་པར་འཇིག་
པར་འགྱུར། །གཉིས་པ། ༈ བྱེད་རྒྱུ་ས་བོན་གྱི་ལས་མྱུ་གུའི་དབྱིབས་དང་ནི། །
ཁ་དོག་རོ་ནས་སྨིན་པའི་ཐ་དད་མེད་པར་འགྱུར། །གཉིས་པ་ལ། གནས་སྐབས་ཐ་དད་
ན་ངོ་བོ་གཅིག་ཏུ་མི་འཐད་པ་དངོས་དང༌། དེ་ལྟར་འཐད་ན་གནས་སྐབས་གཉིས་སུ་གཉིས་ཀ་འཛིན་མི་
འཛིན་མཚུངས་པར་ཐལ་བས་དགག་པ་གཉིས། དང་པོ། ༈ གལ་ཏེ་རང་གི་སྔར་གྱི་ངོ་བོ་
ཡོངས་བཏང་ནས། །གཞན་གྱི་ངོ་བོར་གྱུར་ན་དེ་ཉིད་ཇི་ལྟར་ཡིན། །གཉིས་པ།
༈ གལ་ཏེ་ས་བོན་མྱུ་གུ་འདིར་གཞན་མ་ཡིན་ན། །ས་བོན་བཞིན་དུ་མྱུ་གུ་
གཟུང་དུ་མེད་པའམ། །ཡང་ན་དེ་བཞིན་དེ་ཡང་གཟུང་དུ་ཡོད་པར་འགྱུར། །
དེ་ཡི་ཕྱིར་ན་དེ་དག་གཅིག་པར་ཁས་མི་བླང་། །གཉིས་པ། འཇིག་རྟེན་ཐ་སྙད་དུ་ཡང་
བདག་སྐྱེ་མེད་པར་སྟོན་པ་ནི། ༈ གང་ཕྱིར་རྒྱུ་ཞིག་ན་ཡང་འབྲས་བུ་མཐོང་བའི་ཕྱིར། །
དེ་དག་གཅིག་ཅེས་འཇིག་རྟེན་པས་ཀྱང་ཁས་ལེན་མེད། །གསུམ་པ་གྲུབ་དོན་བསྡུ་བ།
༈ དེ་ཕྱིར་དངོས་པོ་བདག་ལས་འབྱུང་ཞེས་བཏགས་པ་འདི། །དེ་ཉིད་དང་
ནི་འཇིག་རྟེན་དུ་ཡང་རིགས་མ་ཡིན། །གཉིས་པ་བསྟན་བཅོས་རྩ་ཤེས་ཀྱི་རིགས་པས་དགག་
པ་ནི། ༈ བདག་སྐྱེས་འདོད་ན་བསྐྱེད་པར་བྱ་དང་སྐྱེད་བྱེད་དང༌། །ལས་དང་
བྱེད་པོ་གཅིག་ཏུ་འགྱུར་ན་དེ་དག་ནི། །གཅིག་ཉིད་མིན་པས་བདག་ལས་སྐྱེ་
བ་ཁས་བླང་བར། །བྱ་མིན་རྒྱ་ཆེར་བཤད་པའི་ཉེས་པར་འགྱུར་ཕྱིར་རོ། །
གཉིས་པ། གཞན་སྐྱེ་དགག་པ་ལ། གཞན་སྐྱེ་འདོད་པ་སྤྱིར་དགག་པ་དང་། སེམས་ཙམ་པའི་ལུགས་བྱེ་
བྲག་ཏུ་དགག་པ་གཉིས། དང་པོ་ལ། དེ་ཁོ་ན་ཉིད་དུ་གཞན་སྐྱེ་འདོད་པའི་ལུགས་སྤྱིར་དགག་པ་དང་།
2 6 5

ཀུན་མཁྱེན་མི་ཕམ་རྒྱ་མཚོའི་གསུང༌།
ཐ་སྙད་དུ་རང་བཞིན་གྱིས་སྐྱེ་བ་ཡོད་པར་འདོད་པའི་ལུགས་བྱེ་བྲག་ཏུ་དགག་པ་གཉིས། དང་པོ་ལ། གཞན་
སྐྱེ་དགག་པ་དངོས། བཀག་པ་ལ་འཇིག་རྟེན་གྱིས་གནོད་པ་སྤངས་པ། དེ་ལྟར་བཀག་པའི་ཡོན་ཏན་བསྟན་
པ་གསུམ། དང་པོ་ལ། གཞན་སྐྱེ་སྤྱིར་དགག་པ གཞན་སྐྱེ་བྱེ་བྲག་ཏུ་དགག་པ། འབྲས་བུ་ལ་མུ་བཞིར་
དཔྱད་ནས་དགག་པ་གསུམ། དང་པོ་ལ། ཧ་ཅང་ཐལ་བས་དགག་པ། སྐྱོན་སྤོང་གི་ལན་དགག་པ་གཉིས།
དང་པོ། ༈ གལ་ཏེ་གཞན་ལ་བརྟེན་ནས་གཞན་ཞིག་འབྱུང་ན་ནི། །མེ་ལྕེ་ལས་
ཀྱང་མུན་པ་མཐུག་པོ་འབྱུང་འགྱུར་ཞིང་། །ཀུན་ལས་ཐམས་ཅད་སྐྱེ་བར་འགྱུར་
ཏེ་གང་གི་ཕྱིར། །སྐྱེད་བྱེད་མིན་པ་ཀུན་ལའང་གཞན་ཉིད་མཚུངས་ཕྱིར་རོ། །
གཉིས་པ་ལ། སྐྱོན་སྤོང་གི་ལན་དང་། ལན་དེ་དགག་པ་གཉིས། དང་པོ། ༈ རབ་ཏུ་བྱ་བར་ནུས་
པ་དེ་ཕྱིར་འབྲས་བུར་ངེས་བརྗོད་ཅིང༌། །གང་ཞིག་སྐྱེད་བྱེད་ནུས་པ་དེ་ནི་
གཞན་ནའང་རྒྱུ་ཡིན་ལ། །རྒྱུད་གཅིག་གཏོགས་དང་སྐྱེད་པར་བྱེད་ལས་སྐྱེ་
བ་དེ་ཡི་ཕྱིར། །སཱ་ལུའི་མྱུ་གུ་ནས་ལ་སོགས་ལས་དེ་ལྟར་མིན་ཞེ་ན། །གཉིས་
པ་ལན་ནི། ༈ ཇི་ལྟར་ནས་དང་གེ་སར་དང་ནི་ཀེང་ཤུ་ཀ་ལ་སོགས། །ནུས་པ་
མེད་དང་རྒྱུད་གཅིག་མིན་དང་འདྲ་བ་མིན་པ་དག །སཱ་ལུའི་མྱུ་གུ་སྐྱེ་བྱེད་མིན་
པར་འདོད་པ་དེ་བཞིན་དུ། །སཱ་ལུའི་ས་བོན་ཉིད་ཀྱང་དེ་བཞིན་ཉིད་དེ་གཞན་
ཉིད་ཕྱིར། །གཉིས་པ་བྱེ་བྲག་ཏུ་དགག་པ་ལ། རྒྱུ་འབྲས་སྔ་ཕྱི་བ་ལ་གཞན་སྐྱེ་དགག་པ། རྒྱུ་འབྲས
དུས་མཉམ་པ་ལ་གཞན་སྐྱེ་དགག་པ་གཉིས། དང་པོ་ལ། བཀག་པ་དངོས་དང་། སྐྱོན་སྤོང་གི་ལན་དགག་
པ་གཉིས། དང་པོ། ༈ མྱུ་གུ་ས་བོན་དུས་མཉམ་ཡོད་པ་མ་ཡིན་ཏེ། །གཞན་ཉིད་
མེད་པར་ས་བོན་གཞན་དུ་ག་ལ་འགྱུར། །དེས་ན་མྱུ་གུ་ས་བོན་ལས་སྐྱེ་འགྲུབ་
མིན་པས། །གཞན་ལས་སྐྱེ་ཞེས་བྱ་བའི་ཕྱོགས་ནི་གཏང་བར་བྱོས། །གཉིས་
266

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
པ་ལ། ལན་དང་། དེ་དགག་པ་གཉིས། དང་པོ། ༈ ཇི་ལྟར་སྲང་གི་མདའ་གཉིས་མཐོ་
དང་དམའ་བ་དག །དུས་མཉམ་མ་ཡིན་མིན་པར་མཐོང་བ་དེ་བཞིན་དུ། །
བསྐྱེད་བྱ་སྐྱེད་བྱེད་དག་གི་སྐྱེ་འགག་འགྱུར་ཞེ་ན། །གཉིས་པ། ༈ གལ་ཏེ་དུས་
གཅིག་ཡིན་ན་འདིར་དུས་གཅིག་མེད་དེ། །སྐྱེ་བཞིན་པ་དེ་སྐྱེ་ལ་ཕྱོགས་པས་
ཡོད་མིན་ཞིང༌། །འགག་བཞིན་པ་ནི་ཡོད་ཀྱང་འཇིག་ལ་ཕྱོགས་གྱུར་པ། །
དེ་ཚེ་འདིར་ནི་ཇི་ལྟར་སྲང་དང་མཚུངས་པ་ཡིན། །སྐེ་བ་འདི་ནི་བྱེད་པོ་མེད་
པར་རིགས་མ་ཡིན། །གཉིས་པ་རྒྱུ་འབྲས་དུས་མཉམ་པ་ལ་གཞན་སྐྱེ་དགག་པ་ནི། ༈ མིག肇
གི་བློ་ལ་རང་གི་སྐྱེ་བྱེད་དུས་གཅིག་པ། །མིག་ལ་སོགས་དང་ལྷན་ཅིག་འབྱུང་
བ་འདུ་ཤེས་ལས། །གཞན་ཉིད་ཡོད་ན་ཡོད་ལ་འབྱུང་བས་དགོས་ཅི་ཡོད། །
དེ་མེད་ཅེ་ན་འདི་ལ་ཉེས་པ་བཤད་ཟིན་ཏོ། །གསུམ་པ། འབྲས་བུ་མུ་བཞིར་དཔྱད་ནས་
དགག་པ། ༈ སྐྱེད་བྱེད་བསྐྱེད་བྱ་གཞན་སྐྱེད་པ་དེ་རྒྱུ་ཡིན་ན། །ཡོད་མེད་གཉིས་
དང་གཉིས་ཀ་མིན་པ་བསྐྱེད་འགྱུར་གྲང་། །ཡོད་ན་ཅི་དགོས་མེད་ལའང་དེས་
ནི་ཅི་ཞིག་བྱ། །གཉིས་ལ་ཅི་བྱ་གཉིས་དང་བྲལ་ལའང་དེས་ཅི་བྱ། །གཉིས་པ།
དེ་ལྟར་བཀག་པ་ལ་འཇིག་རྟེན་གྱིས་གནོད་པ་སྤང་བ་ལ། འཇིག་རྟེན་གྱིས་གནོད་པའི་རྩོད་པ་བཀོད་པ་
དང་། དེའི་ལན་བསྟན་པ་གཉིས། དང་པོ་ནི། ༈ རང་ལྟ་ལ་གནས་འཇིག་རྟེན་ཚད་མར་
འདོད་པས་ན། །འདིར་ནི་རིགས་པ་བརྗོད་པ་ཉིད་ཀྱིས་ཅི་ཞིག་བྱ། །གཞན་
ལས་བྱུང་བའང་འཇིག་རྟེན་པ་ཡིས་རྟོགས་འགྱུར་ཏེ། །དེས་ན་གཞན་སྐྱེ་ཡོད་
འདིར་རིགས་པས་ཅི་ཞིག་བྱ། །གཉིས་པ་ལ། འཇིག་རྟེན་པས་གཞན་སྐྱེ་ཁས་བླངས་ཀྱང་འཇིག་
267

ཀུན་མཁྱེན་མི་ཕམ་རྒྱ་མཚོའི་གསུང༌།
རྟེན་པས་མི་གནོད་པའི་ཚུལ་དང་། འཇིག་རྟེན་ཐ་སྙད་དུ་ཡང་རང་བཞིན་གྱིས་གྲུབ་པའི་གཞན་སྐྱེ་མེད་པས་
འཇིག་རྟེན་གྱིས་མི་གནོད་པའི་ཚུལ་གཉིས། དང་པོ་ལ། ཡུལ་དང་ཡུལ་ཅན་ཕྱིན་ཅི་མ་ལོག་པ་དང་ལོག་
པའི་དབྱེ་བས་བདེན་གཉིས་ཀྱི་རྣམ་གཞག་མདོར་བསྟན་པ། དེ་ཉིད་རྒྱས་པར་བཤད་པ། དེ་དག་གི་ཕྱིར་
ན་ཡུལ་གང་ལ་འཇིག་རྟེན་གྱིས་མི་གནོད་པ་དང་གནོད་པའི་ཁྱད་པར་བསྟན་པས་མཇུག་བསྡུ་བ་གསུམ།
དང་པོ། ༈ དངོས་ཀུན་ཡང་དག་འཁྲུལ་བའི་མཐོང་བ་ཡིས། །དངོས་རྙེད་ངོ་
བོ་གཉིས་ནི་འཛིན་པར་འགྱུར། །ཡང་དག་མཐོང་ཡུལ་གང་ཡིན་དེ་ཉིད་དེ། །
མཐོང་བ་འཁྲུལ་བ་ཀུན་རྫོབ་བདེན་པར་གསུངས། །གཉིས་པ་ལ། ཡུལ་ཅན་ཚད་མའི་
སྒོ་ནས་འཇིག་རྟེན་གྱིས་མི་གནོད་པའི་ཚུལ་དང་། ཡུལ་བདེན་གཉིས་ཀྱི་སྒོ་ནས་འཇིག་རྟེན་གྱིས་མི་གནོད་
པའི་ཚུལ་གཉིས། དང་པོ་ལ། ཐ་སྙད་དཔྱོད་བྱེད་ཀྱི་ཚད་མ་བསྟན་པ་དང༌། དེས་དོན་དམ་དཔྱོད་བྱེད་ཀྱི་
ཚད་མ་ལ་མི་གནོད་པའི་ཚུལ་གཉིས། དང་པོ་ལ། ཡུལ་ཅན་ཚད་མ་དང་ཚད་མིན་གྱི་དབྱེ་བ་དང༌། དེས་
ཡུལ་འཇལ་ཚུལ་གཉིས། དང་པོ། ༈ མཐོང་བ་འཁྲུལ་བའང་རྣམ་པ་གཉིས་འདོད་
དེ༑ ༑དབང་པོ་གསལ་དང་དབང་པོ་སྐྱོན་ལྡན་ནོ། །སྐྱོན་ལྡན་དབང་ཅན་
རྣམས་ཀྱི་ཤེས་པ་ནི། །དབང་པོ་ལེགས་གྱུར་ཤེས་ལྟོས་ལོག་པར་འདོད། །
གཉིས་པ་ལ། ཡུལ་ཡང་ལོག་གི་ཁྱད་པར་སྤྱིར་བསྟན་པ་དང་། བྱེ་བྲག་ཏུ་ཞེན་ཡུལ་ལ་འཁྲུལ་བའི་ཞེན་
ཡུལ་ཐ་སྙད་དཔྱོད་བྱེད་ཀྱི་ཚད་མ་དེའི་ངོར་ཡང་བདེན་པར་མི་འགྲུབ་པའི་ཚུལ་གཉིས། དང་པོ། ༈ གནོད་
པ་མེད་པའི་དབང་པོ་དྲུག་རྣམས་ཀྱིས། །གཟུང་བ་གང་ཞིག་འཇིག་རྟེན་གྱིས་
རྟོགས་ཏེ། །འཇིག་རྟེན་ཉིད་ལས་བདེན་ཡིན་ལྷག་མ་ནི། །འཇིག་རྟེན་ཉིད་
ལས་ལོག་པར་རྣམ་པར་བཞག །གཉིས་པ། ༈ མི་ཤེས་གཉིད་ཀྱིས་རབ་བསྐྱོད་
མུ་སྟེགས་ཅན། །རྣམས་ཀྱིས་བདག་ཉིད་ཇི་བཞིན་བརྟགས་པ་དང་། ། སྐྱུ་མ་
སྨིག་རྒྱུ་སོགས་ལ་བརྟགས་པ་གང༌། །དེ་དག་འཇིག་རྟེན་ལས་ཀྱང་ཡོད་མིན་
268

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
ཉིད། །གཉིས་པ་དེས་དོན་དམ་དཔྱོད་བྱེད་ཀྱི་རིག་ཤེས་དྲི་མེད་ལ་མི་གནོད་ཚུལ། ༈ མིག་ནི་
རབ་རིབ་ཅན་གྱིས་མཐོང་བ་ཡིས། །རབ་རིབ་མེད་ཤེས་ལ་གནོད་མིན་ཇི་
ལྟར། །དེ་བཞིན་དྲི་མེད་ཡེ་ཤེས་སྤངས་པའི་བློས། །དྲི་མེད་བློ་ལ་གནོད་པ་
ཡོད་མ་ཡིན། ། གཉིས་པ་ལ་ཡུལ་ཕྱིན་ཅི་ལོག་པ་ཀུན་རྫོབ་བདེན་པ་ངེས་ཚིག་གི་སྒོ་ནས་བཤད་པ་།
དང་། ཕྱིན་ཅི་མ་ལོག་པ་དོན་དམ་བདེན་པ་དཔེའི་སྒོ་ནས་བསྟན་པ་གཉིས། དང་པོ། ༈ གཏི་མུག་
རང་བཞིན་སྒྲིབ་ཕྱིར་ཀུན་རྫོབ་སྟེ། །དེས་གང་བདེན་པར་མཐོང་བའི་བཅོས་
མ་དེ། །ཀུན་རྫོབ་བདེན་ཞེས་ཐུབ་པ་དེས་གསུངས་ཏེ། །བཅོས་མར་གྱུར་པའི་
དངོས་ནི་ཀུན་རྫོབ་ཏུའོ། །གཉིས་པ། ༈ རབ་རིབ་མཐུ་ཡིས་སྐྲ་ཤད་ལ་སོགས་
པའི། །ངོ་བོ་ལོག་པ་གང་ཞིག་རྣམ་བརྟགས་པ། །དེ་ཉིད་བདག་ཉིད་གང་དུ་
མིག་དག་པས། །མཐོང་སྟེ་དེ་ཉིད་དེ་བཞིན་འདིར་ཤེས་གྱིས། །གསུམ་པ། མཇུག་
བསྡུ་བ་ལ། དེ་ཁོ་ན་ཉིད་ལ་དཔྱད་པའི་སྐབས་སུ་འཇིག་རྟེན་གྱིས་མི་གནོད་པའི་ཚུལ་དང་། འཇིག་རྟེན་
རང་གི་དོན་ལ་འཇིག་རྟེན་གྱིས་གནོད་ཚུལ་གཉིས། དང་པོ་ལ། འཇིག་རྟེན་ཚད་མར་མི་རིགས་པའི་ཚུལ་
དང༌། དེས་ན་ཚད་མིན་གྱིས་ཚད་མ་ལ་མི་གནོད་པར་བསྟན་པ་གཉིས། དང་པོ། ༈ གལ་ཏེ་འཇིག་
རྟེན་ཚད་མ་ཡིན་ན་ནི། །འཇིག་རྟེན་དེ་ཉིད་མཐོང་བས་འཕགས་གཞན་གྱིས། །
ཅི་དགོས་འཕགས་པའི་ལམ་གྱིས་ཅི་ཞིག་བྱ། །བླུན་པོ་ཚད་མར་རིགས་པ་
མ་ཡིན་ནོ། །གཉིས་པ། ༈ རྣམ་ཀུན་འཇིག་རྟེན་ཚད་མིན་དེ་ཡི་ཕྱིར། །དེ་ཉིད་
སྐབས་སུ་འཇིག་རྟེན་གནོད་པ་མེད། །གཉིས་པ༑ ༈ འཇིག་རྟེན་དོན་ནི་འཇིག་
རྟེན་གྲགས་ཉིད་ཀྱིས། །གལ་ཏེ་སེལ་ན་འཇིག་རྟེན་གྱིས་གནོད་འགྱུར། །
26 9

ཀུན་མཁྱེན་མི་ཕམ་རྒྱ་མཚོའི་གསུང༌།
གཉིས་པ་ལ་འཇིག་རྟེན་ཐ་སྙད་དུ་ཡང་རང་བཞིན་གྱི་གཞན་སྐྱེ་མེད་པར་སྟོན་པ། ༈ གང་ཕྱིར་
འཇིག་རྟེན་ས་བོན་ཙམ་བཏབ་ནས། །བདག་གིས་བུ་འདི་བསྐྱེད་ཅེས་སྨྲ་བྱེད་
ཅིང་། །ཤིང་ཡང་བཙུགས་སོ་སྙམ་དུ་སེམས་དེས་ན། །གཞན་ལས་སྐྱེ་བ་འཇིག་
རྟེན་ལས་ཀྱང་མེད། །གསུམ་པ་དེ་ལྟར་བཀག་པའི་ཡོན་ཏན། ༈ གང་ཕྱིར་མྱུ་གུ་ས་
བོན་ལས་གཞན་མིན། །དེ་ཕྱིར་མྱུག་ཚེ་ས་བོན་ཞིག་པ་མེད། །གང་ཕྱིར་གཅིག་
ཉིད་ཡོད་མིན་དེ་ཕྱིར་ཡང་། །མྱུག་ཚེ་ས་བོན་ཡོད་ཅེས་བརྗོད་མི་བྱ། ། གཉིས་པ་
ཀུན་རྫོབ་ཙམ་དུའང་རང་བཞིན་གྱིས་སྐྱེ་བ་མེད་པར་སྟོན་པ་ལ། ཀུན་རྫོབ་ཏུའང་རང་བཞིན་གྱིས་སྐྱེ་བ་
བཀག་པ་དང༌། དེ་ལྟར་བཀག་པའི་ཕན་ཡོན་གཉིས། དང་པོ་ལ། བཀག་པ་དངོས་དང༌། དེ་ལ་རྩོད་པ་
སྤང་བ་གཉིས། དང་པོ་ལ། འཕགས་པའི་མཉམ་བཞག་དངོས་པོའི་འཇིག་རྒྱུར་ཐལ་བས་དགག་པ། ཐ་
སྙད་བདེན་པ་རིགས་པས་དཔྱད་བཟོད་དུ་ཐལ་བས་དགག་པ། དོན་དམ་པས་སྐྱེ་བ་མི་ཁེགས་པར་ཐལ
བས་དགག་པ་གསུམ་ལས། དང་པོ། ༈ གལ་ཏེ་རང་གི་མཚན་ཉིད་རྟེན་འབྱུང་ན། །
དེ་ལ་སྐུར་པས་དངོས་པོ་འཇིག་པའི་ཕྱིར། །སྟོང་ཉིད་དངོས་པོ་འཇིག་པའི་
རྒྱུར་འགྱུར་ན། །དེ་ནི་རིགས་མིན་དེ་ཕྱིར་དངོས་ཡོད་མིན། །གཉིས་པ། ༈ གང་
ཕྱིར་དངོས་པོ་འདི་དག་རྣམ་དཔྱད་ན། །དེ་བཞིན་ཉིད་ཀྱི་དངོས་ལས་ཚུ་རོལ་
ཏུ༑ ༑གནས་རྙེད་མ་ཡིན་དེ་ཕྱིར་འཇིག་རྟེན་གྱི། །ཐ་སྙད་བདེན་ལ་རྣམ་པར་
དཔྱད་མི་བྱ། །གསུམ་པ། ༈ དེ་ཉིད་སྐབས་སུ་རིགས་པ་གང་ཞིག་གིས། །
བདག་དང་གཞན་ལས་སྐྱེས་པའང་རིགས་མིན་པའི། །རིགས་དེས་ཐ་སྙད་
དུ་ཡང་རིགས་མིན་པས། །ཁྱོད་ཀྱི་སྐྱེ་བ་གང་གིས་ཡིན་པར་འགྱུར། །གཉིས་
པ་རྩོད་སྤོང་། ༈ དངོས་པོ་སྟོང་པ་གཟུགས་བརྙན་ལ་སོགས་པ། །ཚོགས་ལ་
27 0

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
ལྟོས་རྣམས་མ་གྲགས་པ་ཡང་མིན། །ཇི་ལྟར་དེར་ནི་གཟུགས་བརྙན་སོགས་
སྟོང་ལས། །ཤེས་པ་དེ་ཡི་རྣམ་པར་སྐྱེ་འགྱུར་བ། །དེ་བཞིན་དངོས་པོ་ཐམས་
ཅད་སྟོང་ན་ཡང༌། །སྟོང་པ་ཉིད་ལས་རབ་ཏུ་སྐྱེ་བར་འགྱུར། ། ༈གཉིས་པ། ཐ་
སྙད་དུ་ཡང་རང་བཞིན་གྱིས་སྐྱེ་བ་དགག་པའི་ཕན་ཡོན་ལ། རྟག་ཆད་ཀྱི་ལྟ་བ་ཤིན་ཏུ་ཕྲ་བ་སྤོང་བའི་ཡོན་
ཏན་དང་། ལས་འབྲས་ཀྱི་འབྲེལ་བ་ཆེས་འཐད་པའི་ཡོན་ཏན་གཉིས། དང་པོ། ༈ བདེན་པ་གཉིས་
སུའང་རང་བཞིན་མེད་པའི་ཕྱིར། །དེ་དག་རྟག་པ་མ་ཡིན་ཆད་པ་མིན། །
གཉིས་པ་ལ། ཀུན་གཞི་སོགས་མེད་ཀྱང་ལས་འགགས་པ་ལས་འབྲས་བུ་འབྱིན་ནུས་པའི་ཚུལ་དང་། དེ་
ལྟར་བསྟན་པ་ལ་རྩོད་པ་སྤང་བ་གཉིས། དང་པོ་ལ། དངོས་དང་། དཔེས་བསྟན་པའོ། །དང་པོ། ༈ གང་
ཕྱིར་རང་བཞིན་གྱིས་དེ་མི་འགག་པ། །དེ་ཕྱིར་ཀུན་གཞི་མེད་ཀྱང་འདི་ནུས་
ཕྱིར། །ལ་ལར་ལས་འགགས་ཡུན་རིང་ལོན་ལས་ཀྱང་། །འབྲས་བུ་ཡང་དག་
འབྱུང་བར་རིགས་པར་གྱིས། །གཉིས་པ། ༈ རྨི་ལམ་དམིགས་པའི་ཡུལ་དག་
མཐོང་ནས་ནི། །སད་ཀྱང་བླུན་ལ་ཆགས་པ་སྐྱེ་འགྱུར་བ། །དེ་བཞིན་འགགས་
ཤིང་རང་བཞིན་ཡོད་མིན་པའི། །ལས་ལས་ཀྱང་ནི་འབྲས་བུ་ཡོད་པ་ཡིན། །
གཉིས་པ་རྩོད་སྤོང་ལ། རྣམ་སྨིན་ཐུག་མེད་དུ་འབྱིན་པའི་རྩོད་སྤོང་དང་། ཀུན་གཞི་ཡོད་པར་གསུངས་པའི་
ལུང་དང་འགལ་བའི་རྩོད་སྤོང་གཉིས། དང་པོ་ལ། དོན་གཉིས་མཚོན་པའི་དཔེ་བསྟན་པ་དང༌། དཔེ་ཅན་
ལས་ཀྱི་འབྲས་བུ་བསྐྱེད་ཚུལ་དངོས་གཉིས། དང་པོ། ༈ ཇི་ལྟར་ཡུལ་ནི་མེད་པ་ཉིད་མཚུངས་
ཀྱང༌། །རབ་རིབ་ཅན་གྱིས་སྐྲ་ཤད་རྣམ་པར་ནི། །མཐོང་གི་དངོས་གཞན་རྣམ་
པར་མ་ཡིན་ལྟར། །གཉིས་པ་ལ། རྣམ་སྨིན་ཐུག་མེད་དུ་མི་འབྱིན་པའི་ཚུལ་དང༌། འབྲས་བུ་འཆོལ་
བར་མི་འབྱིན་པའི་ཚུལ་གཉིས། དང་པོ། ༈ དེ་བཞིན་སྨིན་ལས་སླར་སྨིན་མིན་ཤེས་
27 1

ཀུན་མཁྱེན་མི་ཕམ་རྒྱ་མཚོའི་གསུང༌།
གྱིས། ། གཉིས་པ། ༈ དེ་ཕྱིར་རྣམ་སྨིན་མི་དགེ་ནག་པོའི་ལས། །རྣམ་སྨིན་
དགེ་ཉིད་དགེ་ལས་ཡིན་མཐོང་ཞིང་། །དགེ་མི་དགེ་མེད་བློ་མེད་ཐར་འགྱུར་
ཏེ༑ ༑ལས་འབྲས་རྣམས་ལ་སེམས་པ་དགག་པར་མཛད། །གཉིས་པ་ལ། ལུང་དེ་
འདྲ་བ་དྲང་དོན་དུ་བསྟན་པ་དང༌། དེ་དག་གི་དཔེ་བསྟན་པ་གཉིས། དང་པོ། ༈ ཀུན་གཞི་ཡོད་
ཅིང་གང་ཟག་ཉིད་ཡོད་ལ། །ཕུང་པོ་འདི་དག་འབའ་ཞིག་ཉིད་ཡོད་ཅེས། །
གསུངས་པ་དེ་ནི་དེ་ལྟར་ཆེས་ཟབ་དོན། །རིག་པར་མི་འགྱུར་གང་ཡིན་དེ་
ལའོ། །གཉིས་པ། ༈ འཇིག་ཚོགས་ལྟ་དང་བྲལ་ཡང་སངས་རྒྱས་ཀྱིས། །ཇི་
ལྟར་ང་དང་ང་ཡི་ཞེས་བསྟན་ལྟར། །དེ་བཞིན་དངོས་རྣམས་རང་བཞིན་མེད་
མོད་ཀྱི། །ཡོད་ཅེས་དྲང་དོན་ཉིད་དུ་བསྟན་པ་ཡིན། །གཉིས་པ་སེམས་ཙམ་གྱི་ལུགས་
བྱེ་བྲག་ཏུ་དགག་པ་ལ། ཕྱོགས་སྔ་བརྗོད་པ་དང༌། དེ་དགག་པ་གཉིས་ལས། དང་པོ། ༈ གཟུང་བ་
མེད་པར་འཛིན་པ་མ་མཐོང་ཞིང་། །སྲིད་གསུམ་རྣམ་ཤེས་ཙམ་དུ་རབ་རྟོགས་
པའི། །ཤེས་རབ་ལ་གནས་བྱང་ཆུབ་སེམས་དཔའ་དེས། །རྣམ་ཤེས་ཙམ་དུ་
དེ་ཉིད་རྟོགས་པར་འགྱུར། །ཇི་ལྟར་རླུང་གིས་བསྐུལ་བའི་རྒྱ་མཚོ་ནི། །ཆེ་
ལས་ཆུ་རླབས་འབྱུང་བ་དེ་བཞིན་དུ། །ཀུན་གྱི་ས་བོན་ཀུན་གཞི་ཞེས་བྱ་
ལས། །རང་གི་ནུས་པས་རྣམ་ཤེས་ཙམ་ཞིག་འབྱུང་། །དེ་ཕྱིར་གཞན་གྱི་དབང་
གི་ངོ་བོ་གང་། །དངོས་པོ་བཏགས་པར་ཡོད་པའི་རྒྱུར་འགྱུར་ཞིང༌། །ཕྱི་རོལ་
གཟུང་བ་མེད་པར་འབྱུང་འགྱུར་ལ། །ཡོད་དང་སྤྲོས་ཀུན་ཡུལ་མིན་རང་བཞིན་
ཡོད། །གཉིས་པ་ལ་རིགས་པས་དགག་པ་དང་། སེམས་ཙམ་དུ་གསུངས་པའི་ལུང་གི་དགོངས་དོན་བཤད་
27 2

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
པ་གཉིས། དང་པོ་ལ། ཕྱི་རོལ་མེད་པར་ཤེས་པ་རང་བཞིན་གྱིས་གྲུབ་པ་དགག་པ་དང་། གཞན་དབང་
རང་བཞིན་གྱིས་གྲུབ་པ་དགག་པ་གཉིས། དང་པོ་ལ། ཕྱི་རོལ་མེད་པའི་ཤེས་པ་རང་གི་ངོ་བོ་དགག་པ་
དང་། དེ་ལས་བེམ་པོར་སྣང་བའི་བག་ཆགས་སྨིན་པའི་ཚུལ་བཤད་པ་དགག་པ། དེ་ལྟར་བཀག་པའི་མཇུག་
བསྡུ་བ་གསུམ། དང་པོ་ལ། ཕྱི་རོལ་མེད་པར་ཤེས་པ་རང་བཞིན་གྱིས་གྲུབ་པའི་དཔེ་དགག་པ། བག་
ཆགས་ཀྱི་ནུས་པ་ལས་དོན་གྱིས་སྟོང་པའི་ཤེས་པ་སྐྱེ་བའི་དོན་དགག་པ་གཉིས། དང་པོ་ལ། རྨི་ལམ་གྱི་
དཔེ་དགག་པ་དང་། སྐྲ་ཤད་མཐོང་བའི་དཔེ་དགག་པ་གཉིས། དང་པོ་ལ། དྲི་བ་དང་། འདོད་པ་དེ་དགག་
པ་གཉིས། དང་པོ། ༈ ཕྱི་རོལ་མེད་སེམས་དཔེར་ནི་གང་དུ་ཡོད། །རྨི་ལམ་ཇི་
བཞིན་ཞེ་ན་དེ་བསམ་བྱ། །གཉིས་པ་ལ། རྨི་ལམ་གྱི་དཔེ་ཤེས་པ་རང་བཞིན་གྱིས་ཡོད་པར་མི་
འགྲུབ་པར་བསྟན་པ། རྨི་ལམ་གྱི་དཔེས་སད་དུས་ཀྱི་ཕྱི་རོལ་མེད་པར་མི་འགྲུབ་པར་བསྟན་པ། དེ་ཡི་ཕྱིར་
ན་རྨི་ལམ་གྱི་དཔེས་དངོས་པོ་ཐམས་ཅད་རྫུན་པར་གྲུབ་ཚུལ་བསྟན་པ་གསུམ། དང་པོ། ༈ གང་
ཚེ་ང་ལ་རྨི་ལམ་ན་ཡང་སེམས། །ཡོད་མིན་དེ་ཚེ་ཁྱོད་ཀྱི་དཔེ་ཡོད་མིན། །
གལ་ཏེ་སད་ཚེ་རྨི་ལམ་དྲན་ལས་ཡིད། །ཡོད་ན་ཕྱི་རོལ་ཡུལ་ཡང་དེ་བཞིན་
འགྱུར། །ཇི་ལྟར་ཁྱོད་ཀྱིས་ངས་མཐོང་སྙམ་དྲན་པ། །དེ་འདྲ་ཕྱི་རོལ་ལ་ཡང་
མཚུངས་པ་ཡིན། །གཉིས་པ་ལ། འདོད་པ་བཀོད་པ་དང་། དེ་དགག་པ་གཉིས། དང་པོ། ༈ གལ་
ཏེ་གཉིད་ནང་མིག་བློ་མི་སྲིད་པས། །ཡོད་མིན་ཡིད་ཀྱི་ཤེས་པ་ཁོ་ན་ཡོད། །
དེ་ཡི་རྣམ་པ་ཕྱི་རོལ་ཉིད་དུ་ཞེན། །རྨི་ལམ་ཇི་ལྟ་བཞིན་དུ་འདིར་འདོད་ན། །
གཉིས་པ། ༈ ཇི་ལྟར་ཁྱོད་ཀྱི་ཕྱི་ཡུལ་རྨི་ལམ་དུ། །མ་སྐྱེས་དེ་བཞིན་ཡིད་ཀྱང་
སྐྱེས་མ་ཡིན། །མིག་དང་མིག་གི་ཡུལ་དང་དེས་བསྐྱེད་སེམས། །གསུམ་པོ་
ཐམས་ཅད་ཀྱང་ནི་བརྫུན་པ་ཡིན། །རྣ་སོགས་གསུམ་པོ་ལྷག་མའང་སྐྱེ་བ་
མེད། །རྨི་ལམ་ཇི་ལྟ་བཞིན་དུ་སད་འདིར་ཡང་། །དངོས་རྣམས་རྫུན་ཡིན་
27 3

ཀུན་མཁྱེན་མི་ཕམ་རྒྱ་མཚོའི་གསུང༌།
སེམས་དེ་ཡོད་མ་ཡིན། །སྤྱོད་ཡུལ་མེད་ཅིང་དབང་པོ་རྣམས་ཀྱང་མེད།
གསུམ་པ། ༈ འདི་ན་ཇི་ལྟར་སད་བཞིན་ཇི་སྲིད་དུ། །མ་སད་དེ་སྲིད་དེ་ལ་
གསུམ་པོ་ཡོད། །སད་པར་གྱུར་ན་གསུམ་ཆར་ཡོད་མིན་ལྟར། །གཏི་མུག་
གཉིད་ལས་སད་དེ་དེ་བཞིན་ནོ། །གཉིས་པ་སྐྲ་ཤད་ཀྱི་དཔེ་དགག་པ་ནི། ༈ དབང་
པོ་རབ་རིབ་བཅས་པའི་བློ་གང་གིས། །རབ་རིབ་མཐུ་ཡིས་སྐྲ་རྣམས་གང་
མཐོང་བ། །དེ་བློ་ལ་ལྟོས་གཉིས་ཆར་བདེན་པ་སྟེ། །དོན་གསལ་མཐོང་ལ་
གཉི་གའང་རྫུན་པ་ཡིན། །གལ་ཏེ་ཤེས་བྱ་མེད་པར་བློ་ཡོད་ན། །སྐྲ་དེའི་ཡུལ་
དང་མིག་ནི་རྗེས་འབྲེལ་བའི། །རབ་རིབ་མེད་ལའང་སྐྲ་ཤད་བློར་འགྱུར་ན། །
དེ་ལྟ་མ་ཡིན་དེ་ཕྱིར་དེ་ཡོད་མིན། །གཉིས་པ་དོན་སྟོང་གི་ཤེས་པ་སྐྱེ་ཚུལ་དགག་པ་ལ། མཚམས་
སྦྱར་བའི་སྒོ་ནས་གཞན་ལུགས་བརྗོད་པ་དང་། དེ་དགག་པ་གཉིས། དང་པོ། ༈ གང་ཕྱིར་མཐོང་
བ་དག་ལ་བློ་ནུས་ནི། །སྨིན་མེད་དེ་ཕྱིར་དེ་ལ་བློ་མི་འབྱུང༌། །ཤེས་བྱ་ཡོད་
དངོས་བྲལ་བས་མིན་ཞེ་ན། །གཉིས་པ་དེ་དགག་པ་ལ། མདོར་བསྟན། རྒྱས་བཤད་གཉིས།
དང་པོ། ༈ ནུས་དེ་མེད་པས་འདི་ནི་འགྲུབ་མ་ཡིན། །གཉིས་པ་ལ། རྣམ་ཤེས་ད་ལྟ་
བ་ལ་ནུས་པ་རང་བཞིན་གྱིས་ཡོད་པ་དགག་པ། མ་འོང་པ་ལ་ནུས་པ་རང་བཞིན་གྱིས་ཡོད་པ་དགག་པ།
འདས་པ་ལ་ནུས་པ་རང་བཞིན་གྱིས་ཡོད་པ་དགག་པ་གསུམ། དང་པོ། ༈ སྐྱེས་ལ་ནུས་པ་སྲིད་
པ་ཡོད་མ་ཡིན། །གཉིས་པ་ལ། སྤྱིར་དགག་པ་དང་། སྐྱོན་སྤོང་གི་ལན་དགག་པ་གཉིས། དང་པོ་
ནི༑ ༈ མ་སྐྱེས་ངོ་བོ་ལ་ཡང་ནུས་ཡོད་མིན། །ཁྱད་པར་མེད་པར་ཁྱད་པར་
ཅན་ཡོད་མིན། །མོ་གཤམ་བུ་ལའང་དེ་ནི་ཡོད་པར་ཐལ། །གཉིས་པ། ༈ གལ་
274

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
ཏེ་འབྱུང་བར་འགྱུར་བས་བསྙད་འདོད་ན། །ནུས་པ་མེད་པར་འདི་ཡི་འབྱུང་
འགྱུར་མེད། །ཕན་ཚུན་དོན་ལ་བརྟེན་པའི་འགྲུབ་པ་ནི། །གྲུབ་པ་མིན་ཞེས་
དམ་པ་རྣམས་ཀྱིས་གསུངས། ། གསུམ་པ། འདས་པའི་ནུས་པ་དགག་པ་ལ། བཀག་པ་
དངོས་དང༌། དེའི་ཉེས་སྤོང་གི་ལན་དགག་པ་གཉིས་ལས། དང་པོ། ༈ གལ་ཏེ་འགགས་པའི་
ནུས་སྨིན་ལས་འགྱུར་ན། །གཞན་གྱི་ནུས་པ་ལས་གཞན་འབྱུང་བར་འགྱུར། །
རྒྱུན་ཅན་རྣམས་དེར་ཕན་ཚུན་ཐ་དད་ཡོད། །དེ་ཕྱིར་ཀུན་ལས་ཐམས་ཅད་
འབྱུང་བར་འགྱུར། །གཉིས་པ་ལ། ལན་དང་དེ་དགག་པ་གཉིས། དང་པོ། ༈ གལ་ཏེ་འདིར་
ནི་རྒྱུན་ཅན་ཐ་དད་ཀྱི། །དེ་དག་ལ་རྒྱུན་ཐ་དད་མེད་དེའི་ཕྱིར། །ཉེས་མེད་
ཅེ་ན གཉིས་པ། ༈ འདི་ནི་བསྒྲུབ་བྱ་ཞིག །ཐ་མི་དད་པའི་རྒྱུན་སྐབས་མེད་
ཕྱིར་རོ། །བྱམས་པ་ཉེར་སྦས་ལ་བརྟེན་ཆོས་རྣམས་ནི། །གཞན་ཉིད་ཕྱིར་ན་
རྒྱུད་གཅིག་གཏོགས་མིན་ཏེ། །གང་དག་རང་མཚན་ཉིད་ཀྱིས་སོ་སོ་བ། །དེ་
དག་རྒྱུད་གཅིག་གཏོགས་པ་རིགས་མ་ཡིན། །གཉིས་པ་ཤེས་པ་དེ་ལས་བེམ་པོར་སྣང་
བའི་བག་ཆགས་སྨིན་ཚུལ་དགག་པ་ལ། ཕྱོགས་སྔ་བརྗོད་པ་དང་། དེ་དགག་པ་གཉིས། དང་པོ། ༈ མིག་
བློ་སྐྱེ་བ་རང་ནུས་འགའ་ཞིག་ལས། །དེ་མ་ཐག་ཏུ་དེ་ནི་སྐྱེ་འགྱུར་ཞིང་། །
རང་གི་རྣམ་ཤེས་རྟེན་གྱི་ནུས་དེ་ལ། །དབང་པོ་གཟུགས་ཅན་མིག་ཅེས་བྱ་བར་
རྟོགས། །འདི་ན་དབང་པོ་ལས་བྱུང་རྣམ་པར་རིག །ཕྱི་གཟུང་མེད་པར་རང་
གི་ས་བོན་ལས། །སྔོ་སོགས་སྣང་ཉིད་འབྱུང་བར་མ་རྟོགས་ནས། །སྐྱེ་བོས་
ཕྱི་རོལ་གཟུང་བར་སེམས་ཁས་ལེན། །རྨི་ལམ་ན་ནི་གཟུགས་དོན་གཞན་མེད་
27 5

ཀུན་མཁྱེན་མི་ཕམ་རྒྱ་མཚོའི་གསུང༌།
པར། །རང་ནུས་སྨིན་ལས་དེ་ཡི་རྣམ་ཅན་སེམས། །འབྱུང་བ་ཇི་ལྟར་དེ་བཞིན་
སད་ལའང་འདིར། །ཕྱི་རོལ་མེད་པར་ཡིད་ནི་ཡོད་ཅེ་ན། ། གཉིས་པ་ལ། བཀག་
པ་དངོས་དང་། ཤེས་པ་ལས་དོན་སྣང་སྐྱེ་བའི་སྒྲུབ་བྱེད་ལྷག་མ་རྣམས་ཀྱང་དོན་མེད་པར་བསྟན་པ་གཉིས།
དང་པོ་ལ། ཕྱི་རོལ་མེད་པར་ཤེས་པ་ཁོ་ན་དོན་སྣང་གི་རྣམ་པར་སྐྱེ་ན་སད་དུས་སུ་ལོང་བ་ལ་གཟུགས་སྣང་
བར་ཐལ་བས་དགག་པ། སད་དུས་སུ་ནུས་པ་མ་སྨིན་པར་འདོན་ན་རྨི་ལམ་གྱི་ཚེ་ཡང་གཟུགས་སྣང་མི་
སྐྱེ་བར་ཐལ་བས་དགག་པ། དེས་ན་ཡུལ་དབང་ཤེས་གསུམ་བདེན་རྫུན་མཉམ་པར་བསྟན་པ་གསུམ།
དང་པོ་ནི། ༈ ཇི་ལྟར་མིག་མེད་པར་ནི་རྨི་ལམ་དུ། །སྔོ་སོགས་སྣང་བའི་ཡིད་
སེམས་འབྱུང་དེ་ལྟར། །མིག་དབང་མེད་པར་རང་གི་ས་བོན་ནི། །སྨིན་ལས་
ལོང་བ་ལ་འདིར་ཅིས་མི་སྐྱེ། ། གཉིས་པ། ༈ གལ་ཏེ་ཁྱོད་ལྟར་རྨི་ལམ་དྲུག་
པ་ཡི། །ནུས་པ་སྨིན་ཡོད་སད་ལ་མེད་འགྱུར་ན། །དྲུག་པའི་ནུས་སྨིན་ཇི་ལྟར་
འདིར་མེད་པ། །དེ་ལྟར་རྨི་ཚེ་མེད་ཅེས་ཅིས་མི་རིགས། །ཇི་ལྟར་མིག་མེད་
འདི་ཡི་རྒྱུ་མིན་ལྟར། །རྨི་ལམ་དུ་ཡང་གཉིད་ནི་རྒྱུ་མ་ཡིན། །གསུམ་པ་ནི། ༈ དེ་
ཕྱིར་རྨི་ལམ་དུ་ཡང་དེ་དངོས་མིག །བརྫུན་པའི་ཡུལ་ཅན་རྟོགས་པའི་རྒྱུར་
ཁས་བླང་། །གཉིས་པ་སེམས་ཙམ་པའི་སྒྲུབ་བྱེད་གཞན་དོན་མེད་པར་སྟོན་པ་ལ། རིགས་པའི་སྒྲུབ་
ཁྱེད་མེད་པ། ལུང་གི་སྒྲུབ་བྱེད་མེད་པ། དཔེས་སྒྲུབ་བྱེད་མེད་པ་གསུམ། དང་པོ། ༈ འདི་ཡིས་
ལན་ནི་གང་དང་གང་བཏབ་པ། །དེ་དང་དེ་ནི་དམ་བཅའ་མཚུངས་མཐོང་
བས། །རྩོད་འདི་སེལ་བྱེད གཉིས་པ། ༈ སངས་རྒྱས་རྣམས་ཀྱིས་ནི། །འགར་
ཡང་དངོས་པོ་ཡོད་ཅེས་མ་བསྟན་ཏོ། །གསུམ་པ་ལ་དཔེ་གཞན་མི་སྡུག་པ་བསྒོམ་པའི་ཡིད་
ངོར་ཀེང་རུས་སྣང་བའི་དཔེས་བསྒྲུབ་པ་དང་། ཡི་དྭགས་རྣམས་ཀླུང་ལ་རྣག་ཁྲག་ཏུ་མཐོང་བའི་དཔེས་བསྒྲུབ་
27 6

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
པ་དོན་མེད་པར་བསྟན་པ་གཉིས། དང་པོ། ༈ རྣལ་འབྱོར་པ་ཡིས་བླ་མའི་མན་ངག་
ལས། །ཀེང་རུས་ཀྱིས་གང་ས་གཞི་མཐོང་བ་གང་། །དེ་ཡང་གསུམ་ཆར་སྐྱེ་
བ་མེད་པར་མཐོང་། །ལོག་པ་ཡིད་ལ་བྱེད་པར་བསྟན་ཕྱིར་རོ། །ཁྱོད་ཀྱི་དབང་
བློའི་ཡུལ་རྣམས་ཇི་ལྟ་བར། །དེ་ལྟར་མི་སྡུག་ཡིད་ཀྱི་ཡང་འགྱུར་ན། །དེ་བཞིན་
ཡུལ་དེར་བློ་གཏད་ཅིག་ཤོས་ཀྱིས། །རྟོགས་འགྱུར་དེ་ནི་བརྫུན་པར་ཡང་མི་
འགྱུར།།གཉིས་པ། ༈ རབ་རིབ་དང་ལྡན་དབང་པོ་ཅན་མཚུངས་པ། །ཆུ་འབབ་
ཀླུང་ལ་ཡི་དྭགས་རྣག་བློ་ཡང་། །གསུམ་པ་མཇུག་བསྡུ་བ། ༈ མདོར་ན་ཇི་ལྟར་
ཤེས་བྱ་མེད་དེ་བཞིན། །བློ་ཡང་མེད་ཅེས་དོན་འདི་ཤེས་པར་གྱིས། །གཉིས་
པ༑ གཞན་དབང་རང་བཞིན་གྱིས་གྲུབ་པ་དགག་པ་ལ། གཞན་དབང་རང་བཞིན་གྱིས་ཡོད་པར་མི་འཐད་
པ་བསྟན་པ། དེས་ན་སེམས་ཙམ་པའི་ལུགས་བདེན་པ་གཉིས་ཆར་ལས་ཉམས་པར་བསྟན་པ། བདེན་
གཉིས་མ་ནོར་བ་ཀླུ་སྒྲུབ་ཀྱི་ལུགས་ཁོ་ནར་བསྟན་པ། གཞན་དབང་ཁས་ལེན་པ་དང་འཇིག་རྟེན་ཐ་སྙད་
ཙམ་དུ་ཁས་ལེན་པ་མི་མཚུངས་པར་བསྟན་པ་བཞི། དང་པོ་ལ། གཞན་དབང་གི་སྒྲུབ་བྱེད་དྲི་བའི་ཚུལ་
གྱིས་དགག་པ་མདོར་བསྟན་པ། དེ་རྒྱས་པར་བཤད་པ་གཉིས། དང་པོ་ནི། ༈ གལ་ཏེ་གཟུངས་
མེད་འཛིན་པ་ཉིད་བྲལ་ཞིང་། །གཉིས་ཀྱིས་སྟོང་པའི་གཞན་དབང་དངོས་ཡོད་
ན༑ ༑འདི་ཡི་ཡོད་ཉིད་གང་གིས་ཤེས་པར་འགྱུར། །མ་བཟུང་བར་ཡང་ཡོད་
ཅེས་བྱར་མི་རུང༌། །གཉིས་པ་ལ། གཞན་དབང་ཡོད་པར་རྟོགས་པའི་ཚད་མ་རང་རིག་དགག་པ་
དང་། དེ་བཀག་པས་ཚད་མ་མེད་པར་གཞན་དབང་ཡོད་པར་མི་འགྲུབ་པའི་ཚུལ་གཉིས། དང་པོ་ལ། དམ་
བཅའི་སྒོ་ནས་མདོར་བསྟན་པ། དེ་རིགས་པའི་སྒོ་ནས་རྒྱས་པར་བཤད་པའོ། །དང་པོ་ནི། ༈ དེ་ཉིད་
ཀྱིས་དེ་མྱོང་བས་འགྲུབ་མ་ཡིན། །གཉིས་པ་ལ། རང་རིག་རྗེས་དཔག་གི་སྒོ་ནས་མི་འགྲུབ་
2 7 7

ཀུན་མཁྱེན་མི་ཕམ་རྒྱ་མཚོའི་གསུང༌།
པའི་ཚུལ། རང་རིག་མངོན་སུམ་གྱིས་ཚད་མས་མི་འགྲུབ་ཚུལ། དང་པོ་ལ་གཏན་ཚིགས་བཀོད་པ་དང༌།
དེ་དགག་པ་གཉིས། དང་པོ། ༈ གལ་ཏེ་ཕྱི་དུས་དྲན་ལས་འགྲུབ་ཅེ་ན། །གཉིས་པ་ལ།
དྲན་པ་རང་རིག་བསྒྲུབ་པའི་གཏན་ཚིགས་སུ་མ་གྲུབ་པས་དགག་པ་དང་། རང་རིག་ཡོད་དུ་ཆུག་ཀྱང་
དེ་དྲན་པར་མི་རིགས་པས་དགག་པ་གཉིས། དང་པོ། ༈ མ་གྲུབ་བསྒྲུབ་པར་བྱ་ཕྱིར་བརྗོད་
པ་ཡི། །མ་གྲུབ་འདི་ནི་སྒྲུབ་པར་བྱེད་པ་མིན། ། གཉིས་པ་ལ། ད་ངོས་དང༌། ཞར་བྱུང་
རང་ལུགས་ལ་རང་རིག་མེད་ཀྱང་དྲན་པ་སྐྱེ་ཚུལ་གཉིས། དང་པོ་ལ། འགོག་པའི་རིགས་པ་དངོས་བཤད་
པ་དང་། རིགས་པ་དེས་ལན་གྱི་ཁྱད་པར་གཞན་རྣམས་ཀྱང་འཇོམས་པར་བསྟན་པ། དང་པོ། ༈ རང་
རིག་པ་ནི་གྲུབ་ལ་རག་མོད་ཀྱི། །དེ་ལྟའང་དྲན་པས་དྲན་པ་རིགས་མིན་ཏེ། །
གཞན་ཕྱིར་མ་ཤེས་རྒྱུད་ལ་སྐྱེས་པ་བཞིན། །གཉིས་པ། ༈ གཏན་ཚིགས་འདིས་
ནི་ཁྱད་པར་དག་ཀྱང་འཇོམས། །གཉིས་པ་རང་ལུགས། ༈ གང་ཕྱིར་གང་གིས་
ཡུལ་མྱོང་གྱུར་དེ་ལས། །བདག་ལ་དྲན་པ་གཞན་ཡོད་མ་ཡིན་པ། །དེ་ཕྱིར་
བདག་གིས་མཐོང་སྙམ་དྲན་འགྱུར་ཏེ། །འདི་ཡང་འཇིག་རྟེན་ཐ་སྙད་ཚུལ་
ལུགས་ཡིན། ། གཉིས་པ་རང་རིག་མངོན་སུམ་གྱིས་མི་གྲུབ་པའི་ཚུལ། ༈ དེ་ཕྱིར་རང་རིག་
ཡོད་པ་མ་ཡིན་ན། །ཁྱོད་ཀྱིས་གཞན་དབང་གང་གིས་འཛིན་པར་འགྱུར།
བྱེད་པོ་ལས་དང་བྱ་བ་གཅིག་མིན་པས། །དེ་ཉིད་ཀྱིས་དེ་འཛིན་པར་རིགས་
མ་ཡིན། །གཉིས་པ། ཡོད་པར་ངེས་པའི་ཚད་མ་མེད་བཞིན་དུ་ཡོད་པར་ཁས་ལེན་མི་རིགས་ཚུལ།
༈ གལ་ཏེ་སྐྱེ་བ་མེད་ཅིང་མ་ཤེས་པའི། །བདག་ཅན་གཞན་དབང་ངོ་བོའི་
དངོས་ཡོད་ན། །གང་གིས་ན་འདི་ཡོད་པར་མི་འདོད་པ། །ཁྱོད་ལ་མོ་གཤམ་
བུས་གནོད་ཅི་ཞིག་བསྐྱལ། ། གཉིས་པ་བདེན་གཉིས་ལས་ཉམས་པར་བསྟན་པ། ༈ གང་
27 8

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
ཚེ་གཞན་དབང་ཅུང་ཟད་ཡོད་མིན་ན།།ཀུན་རྫོབ་བདེན་པའི་རྒྱུར་ནི་གང་
ཞིག་འགྱུར། །གཞན་གྱི་དབང་གི་རྫ་ས་ལ་ཆགས་པ་ཡིས། །འཇིག་རྟེན་གྲགས་
པའི་རྣམ་བཞག་ཀུན་ཀྱང་བརླག །གསུམ་པ་ལ། ཐར་འདོད་ཀྱི་ལམ་རྣམ་དག་ཀླུ་སྒྲུབ་ཀྱི་
ལུགས་ཁོ་ནར་བསྟན་པ་དང་། དེའི་འཐད་པ་སྒྲུབ་པ་གཉིས། དང་པོ། ༈ སློབ་དཔོན་ཀླུ་སྒྲུབ་
ཞབས་ཀྱི་ལམ་ལས་ནི། །ཕྱི་རོལ་གྱུར་ལ་ཞི་བའི་ཐབས་མེད་དོ། །གཉིས་པ་ལ།
བདེན་གཉིས་ཀྱི་རྣམ་གཞག་མ་ནོར་བ་ཁོང་དུ་མ་ཆུད་པར་མི་གྲོལ་བའི་ཚུལ་དང་། བདེན་གཉིས་ཇི་ལྟ་བ་
བཞིན་མ་ཤེས་པར་དེ་ཁོ་ན་ཉིད་མི་རྟོགས་པར་བསྟན་པ་གཉིས། དང་པོ། ༈ དེ་དག་ཀུན་རྫོབ་དེ་
ཉིད་བདེན་ལས་ཉམས། །དེ་ལས་ཉམས་པས་ཐར་བ་འགྲུབ་ཡོད་མིན། །
གཉིས་པ། ༈ ཐ་སྙད་བདེན་པ་ཐབས་སུ་གྱུར་པ་དང༌། །དོན་དམ་བདེན་པ་ཐབས་
བྱུང་གྱུར་པ་སྟེ། །དེ་གཉིས་རྣམ་དབྱེ་གང་གིས་མི་ཤེས་པ། །དེ་ནི་རྣམ་རྟོག་
ལོག་པས་ལམ་ངན་ཞུགས། །བཞི་པ། ༈ ཇི་ལྟར་ཁྱོད་ཀྱིས་གཞན་དབང་དངོས་
འདོད་ལྟར། །ཀུན་རྫོབ་ཀྱང་ནི་བདག་གིས་ཁས་མ་བླངས། །འབྲས་ཕྱིར་འདི་
དག་མེད་ཀྱང་ཡོད་དོ་ཞེས། །འཇིག་རྟེན་ངོར་བྱས་བདག་ནི་སྨྲ་བར་བྱེད། །
ཇི་ལྟར་ཕུང་པོ་སྤངས་ནས་ཞིར་ཞུགས་པའི། །དགྲ་བཅོམ་རྣམས་ལ་ཡོད་པ་
མིན་དེ་ལྟར། །འཇིག་རྟེན་ལ་ཡང་མེད་ན་དེ་བཞིན་འདི། །འཇིག་རྟེན་ལས་
ཀྱང་ཡོད་ཅེས་བདག་མི་སྨྲ། །གལ་ཏེ་ཁྱོད་ལ་འཇིག་རྟེན་མི་གནོད་ན། །འཇིག་
རྟེན་ཉིད་ལྟོས་འདི་ནི་དགག་པར་གྱིས། །ཁྱོད་དང་འཇིག་རྟེན་འདིར་རྩོད་གྱིས་
ཤིག་དང༌། །ཕྱི་ནས་སྟོབས་ལྡན་བདག་གིས་བརྟེན་པར་བྱ། །གཉིས་པ་སེམས་ཙམ་
279

ཀུན་མཁྱེན་མི་ཕམ་རྒྱ་མཚོའི་གསུང༌།
དུ་གསུངས་པའི་ལུང་གི་དོན་བཤད་པ་ལ། མདོ་སྡེ་ས་བཅུ་པ་ལས་གསུངས་པའི་ལུང་གི་དོན་བཤད་པ་དང་།
ལང་ཀར་གཤེགས་པ་ལས་གསུངས་པའི་ལུང་གི་དོན་བཤད་པ་གཉིས། དང་པོ་ལུང་གི་དོན་བཤད་པ་དང༌།
དེ་འཐད་པས་བསྒྲུབ་པ་གཉིས། དང་པོ། ༈ མངོན་གྱུར་མངོན་ཕྱོགས་བྱང་ཆུབ་སེམས་
དཔའ་ཡིས། །སྲིད་གསུམ་རྣམ་ཤེས་ཙམ་དུ་གང་རྟོགས་པ། །རྟག་བདག་བྱེད་
པོ་བཀག་པ་རྟོགས་ཕྱིར་དེས། །བྱེད་པ་པོ་ནི་སེམས་ཙམ་ཡིན་པར་རྟོགས། །
གཉིས་པ་ལ། ལུང་གི་བསྒྲུབ་པ་དང༌། རིགས་པས་བསྒྲུབ་པ། དེ་ལྟར་གྲུབ་པའི་མཇུག་བསྡུ་བ་གསུམ།
དང་པོ་ལ། མདོ་གང་ལས་གསུངས་པའི་ཚུལ་དང་། ཇི་ལྟར་གསུངས་པའི་ཚུལ་གསལ་བར་བཤད་པ་གཉིས།
དང་པོ། ༈ དེ་ཕྱིར་བློ་ལྡན་བློ་ནི་འཕེལ་བའི་ཕྱིར། །ལང་ཀར་གཤེགས་མདོ་དེ་
ལས་ཀུན་མཁྱེན་གྱིས། །མུ་སྟེགས་རི་བོ་སྤོ་མཐོན་འཇོམས་བྱེད་ངག །རྡོ་རྗེ་
འདི་ནི་དགོངས་པ་བཅད་ཕྱིར་གསུངས། །གཉིས་པ། ༈ ཇི་ལྟར་རང་གི་བསྟན་
བཅོས་དེ་དེ་ལས། །མུ་སྟེགས་རྣམས་ཀྱིས་གང་ཟག་སོགས་དེ་དག །སྨྲས་པ་
དེ་དག་བྱེད་པོར་མ་གཟིགས་ནས། །རྒྱལ་བས་སེམས་ཙམ་འཇིག་རྟེན་བྱེད་
པོར་གསུངས། །གཉིས་པ་ལ། ཙམ་གྱི་སྒྲ་ཕྱི་རོལ་འགོག་པའི་དོན་མིན་པར་སེམས་གཙོ་བོར་གྱུར་
པ་ཡིན་པར་སྟོན་པ། དེ་ལྟར་འཐད་པའི་ཚུལ་བཤད་པ་གཉིས། དང་པོ། ༈ ཇི་ལྟར་དེ་ཉིད་རྟོགས
ལ་སངས་རྒྱས་བསྙད། །དེ་བཞིན་སེམས་ཙམ་གཙོར་གྱུར་འཇིག་རྟེན་ལ། །
མདོ་ལས་སེམས་ཙམ་ཞེས་གསུངས་གཟུགས་ནི་འདིར། །འགོག་པ་དེ་ལྟར་
མདོ་ཡི་དོན་མ་ཡིན། །གཉིས་པ་ལ། ཙམ་གྱི་སྒྲས་ཕྱི་རོལ་འགོག་པར་འདོད་པ་མི་འཐད་པའི་ཚུལ་
དང་། གཙོ་བོར་འདོད་པ་འཐད་པའི་ཚུལ་གཉིས། དང་པོ། ༈ གལ་ཏེ་འདི་དག་སེམས་ཙམ་
ཞེས་མཁྱེན་ནས། །དེ་ལས་གཟུགས་ཉིད་དགག་པར་མཛད་ན་ནི། །སླར་ཡང་
280

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
དེ་ལས་བདག་ཉིད་ཆེན་པོས་སེམས། །མ་རིག་ལས་ལས་སྐེས་པར་ཅིའི་ཕྱིར་
གསུངས། །གཉིས་པ་ལ། སེམས་གཙོ་བོ་ཡིན་པའི་ཚུལ་དང་། གཞན་དེ་ཙམ་དུ་མི་གཙོ་བའི་ཚུལ་གཉིས།
དང་པོ་ནི། ༈ སེམས་ཉིད་ཀྱིས་ནི་སེམས་ཅན་འཇིག་རྟེན་དང་། །སྣོད་ཀྱི་འཇིག་
རྟེན་ཤིན་ཏུ་སྣ་ཚོགས་འགོད། །འགྲོ་བ་མ་ལུས་ལས་ལས་སྐྱེ་བར་གསུངས། །
སེམས་སྤངས་ནས་ནི་ལས་ཀྱང་ཡོད་མ་ཡིན། །གཉིས་པ། ༈ འདི་ལྟར་གཟུགས་
ཡོད་མོད་ཀྱི་དེ་ལ་ནི། །སེམས་བཞིན་བྱེད་པ་པོ་ཉིད་ཡོད་མ་ཡིན། །དེས་ན་
སེམས་ལས་གཞན་པའི་བྱེད་པ་པོ། །བཟློག་གི་གཟུགས་ནི་བཀག་པ་མ་ཡིན་
ནོ༑ ༑གསུམ་པ། མཇུག་བསྡུ་བ། ༈ འཇིག་རྟེན་པ་ཡི་དེ་ཉིད་ལ་གནས་ལ། །ཕུང་
པོ་འཇིག་རྟེན་གྲགས་ཏེ་ལྔ་ཆར་ཡོད། །དེ་ཉིད་ཡེ་ཤེས་འཆར་བར་འདོད་པ་
ན༑ ༑རྣལ་འབྱོར་པ་ལ་དེ་ལྔ་འབྱུང་མི་འགྱུར། །གཟུགས་མེད་ན་ནི་སེམས་
ཡོད་མ་འཛིན་ཅིག །སེམས་ཡོད་ཉིད་ནའང་གཟུགས་མེད་མ་འཛིན་ཅིག །
དེ་དག་ཤེས་རབ་ཚུལ་མདོར་སངས་རྒྱས་ཀྱིས། །མཚུངས་པར་སྤངས་ཤིང་
མངོན་པའི་ཆོས་ལས་གསུངས། །བདེན་གཉིས་རིམ་པ་འདི་དག་བཤིག་ནས་
ཀྱང༌། །ཁྱོད་ཀྱི་རྫས་ནི་བཀག་པས་འགྲུབ་མི་འགྱུར། །དེ་ཕྱིར་དེ་ལྟའི་རིམ་
པས་དངོས་གདོད་ནས། །དེ་ཉིད་མ་སྐེས་འཇིག་རྟེན་སྐྱེས་རིག་བྱ། །གཉིས་པ་
ལང་གཤེགས་ལས་གསུངས་པའི་དགོངས་པ་བཤད་པ་ལ། ལུང་དེ་འདྲ་བ་དྲང་དོན་དུ་སྟོན་པ་དང་། དེ་
ལྟར་ངེས་པའི་སྒྲུབ་བྱེད་བཀོད་པ་གཉིས། དང་པོ། ༈ མདོ་སྡེ་གང་ལས་ཕྱི་རོལ་དོན་ཡོད་
མིན། །སེམས་ཉིད་སྣ་ཚོགས་སྣང་ངོ་ཞེས་གསུངས་པ། །གཟུགས་ལ་ལྷག་
2 8 1

ཀུན་མཁྱེན་མི་ཕམ་རྒྱ་མཚོའི་གསུང༌།
པར་ཆགས་གང་དེ་དག་ལ།།གཟུགས་བཟློགས་པ་སྟེ་དེ་ཡང་དྲང་དོན་ཉིད། །
གཉིས་པ་ལ། དྲང་དོན་དུ་ལུང་རིགས་ཀྱིས་འགྲུབ་པ་དང༌། དེ་ལྟར་གསུངས་པའི་དགོངས་པ་བཤད་པ།
ཚུལ་དེ་ལྟ་བུའི་སྒོ་ནས་མདོ་གཞན་གྱི་དྲང་ངེས་ཀྱང་རྟོགས་པར་གདམས་པ་གསུམ། དང་པོ། ༈ འདི་
ནི་སྟོན་པས་དྲང་དོན་ཉིད་གསུངས་ཤིང་། །འདི་ནི་དྲང་དོན་ཉིད་དུ་རིགས་
པས་འཐད། །རྣམ་པ་དེ་ལྟའི་མདོ་སྡེ་གཞན་ཡང་ནི། །དྲང་དོན་ཉིད་དུ་ལུང་
འདིས་གསལ་བར་བྱེད། ། གཉིས་པ། ༈ ཤེས་བྱ་མེད་ན་ཤེས་པ་བསལ་བ་ནི། །
བདེ་བླག་རྙེད་ཅེས་སངས་རྒྱས་རྣམས་ཀྱིས་གསུངས། །ཤེས་བྱ་མེད་ན་ཤེས་
པ་བཀག་འགྲུབ་པས། །དང་པོར་ཤེས་བྱ་དགག་པར་མཛད་པ་ཡིན། །གསུམ་
པ་ནི། ༈ དེ་ལྟར་ལུང་གི་ལོ་རྒྱུས་ཤེས་བྱས་ཏེ། །མདོ་གང་དེ་ཉིད་མ་ཡིན་བཤད་
དོན་ཅན། །དྲང་དོན་གསུངས་པའང་རྟོགས་ནས་དྲང་བྱ་ཞིང་། །སྟོང་ཉིད་དོན་
ཅན་ངེས་དོན་ཡང་ཤེས་གྱིས། །གསུམ་པ་གཉིས་ཀ་ལས་སྐྱེ་བ་དགག་པ་ལ། གོང་གི་རིགས་
པ་རྣམས་ཀྱིས་ཁེགས་པར་སྟོན་པ་དང་། གོང་མ་གཉིས་ལས་ཀྱང་མི་འཐད་པར་སྟོན་པ་གཉིས། དང་པོ་ནི།
༈ གཉིས་ལས་སྐྱེ་བའང་རིགས་པ་མ་ཡིན་གང་གི་ཕྱིར། །བཤད་ཟིན་ཉེས་
པ་ཐོག་ཏུ་འབབ་པ་ཉིད་ཕྱིར་རོ། །གཉིས་པ། ༈ འདི་ནི་འཇིག་རྟེན་དེ་ཉིད་དུའང་
འཐད་མིན་ཏེ༑ ༑གང་ཕྱིར་རེ་རེ་ལས་སྐྱེས་འགྲུབ་པ་མེད་ཕྱིར་རོ། །བཞི་པ་རྒྱུ་
མེད་དགག་པ་ལ། ཕྱོགས་སྔ་བརྗོད་པ་དང༌། དེ་དགག་པ་གཉིས། དང་པོ། ༈ གལ་ཏེ་རྒྱུ་མེད་
ཁོ་ནར་སྐྱེ་བར་འགྱུར་ན་ནི། ། གཉིས་པ་ལ། རྒྱུ་མེད་སྤྱིར་དགག་པ་དང་། འཇིག་རྟེན་ཕ་རོལ་
མེད་པ་བྱེ་བྲག་ཏུ་དགག་པ་གཉིས། དང་པོ་ལ། འབྲས་བུ་འདི་རྣམས་ཡོད་ན་རྟག་ཏུ་ཡོད་པ་སོགས་ཀྱིས་
དགག་པ་དང་། རྒྱུ་མེད་ན་རྟག་ཏུ་མེད་པ་སོགས་ཀྱིས་དགག་པ་གཉིས། དང་པོ་ལ། རྟག་ཏུ་ཡོད་པ་དང༌།
2 8 2

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
ཐམས་ཅད་ལས་འབྱུང་བའི་སྐྱོན་གཉིས། དང་པོ། ༈ དེ་ཚེ་ཀུན་ལས་ཐམས་ཅད་གཉིས་པ།
༈ རྟག་ཏུ་སྐྱེ་འགྱུར་ཞིང༌། །གཉིས་པ་ལ། འབྲས་བུའི་ཆེད་དུ་རྒྱུ་མི་སོག་པར་ཐལ་བས་དགག་
པ་དང་། འཇིག་རྟེན་གྱི་དངོས་པོ་ཐམས་ཅད་ནམ་མཁའི་མེ་ཏོག་ལྟར་རྟག་ཏུ་མེད་པས་དགག་པ་གཉིས།
དང་པོ། ༈ འཇིག་རྟེན་པ་དག་འབྲས་བུ་འགྲུབ་ཕྱིར་ས་བོན་སོགས། །བརྒྱ་ཕྲག་
སྒོ་ནས་སྡུད་བྱེད་པར་ཡང་མི་འགྱུར་རོ། །གཉིས་པ། ༈ གལ་ཏེ་འགྲོ་བ་རྒྱུ་ཡིས་
སྟོང་ན་ནམ་མཁའ་ཡི། །ཨུཏྤལ་དྲི་མདོག་ཇི་བཞིན་གཟུང་དུ་མེད་འགྱུར་ན། །
ཤིན་ཏུ་བཀྲ་བའི་འཇིག་རྟེན་འཛིན་པའང་ཡིན་དེའི་ཕྱིར། །རང་གི་བློ་བཞིན་
འཇིག་རྟེན་རྒྱུ་ལས་བྱུང་ཤེས་གྱིས། །གཉིས་པ་འཇིག་རྟེན་ཕ་རོལ་མེད་པར་དགག་པ་ལ།
རྒྱང་འཕེན་པའི་བློ་འཇིག་རྟེན་ཕ་རོལ་མེད་པར་རྟོགས་པ་ལ་ཚད་མ་མིན་པར་སྟོན་པ། ཕྱིན་ཅི་ལོག་གི་བློ་
ཡིན་པར་སྟོན་པ་གཉིས། དང་པོ་ནི། ༈ འབྱུང་བ་དེ་དག་བདག་ཉིད་གང་ཞིག་ཁྱོད་ཀྱི་
བློའི། །ཡུལ་དུ་འགྱུར་བ་དེ་ཡི་བདག་ཅན་མ་ཡིན་ན། །གང་ལ་ཡིད་ཀྱི་མུན་
མཐུག་དེ་ཉིད་དུ་ཡོད་པ། །དེས་ནི་ཇི་ལྟར་འཇིག་རྟེན་ཕ་རོལ་རྟོགས་པར་
འགྱུར། །གཉིས་པ་ལ། རྒྱང་འཕེན་པའི་བློ་དེ་འདྲ་བ་དངོས་པོའི་གནས་ཚུལ་ལ་ཕྱིན་ཅི་ལོག་ཏུ་ཞུགས་
པའི་བློ་ཡིན་པར་སྒྲུབ་པ་དང་། དེའི་དཔེ་ལ་རྩོད་པ་སྤོང་བ་གཉིས། དང་པོ། ༈ འཇིག་རྟེན་ཕ་རོལ་
འགོག་པའི་དུས་སུ་བདག་ཉིད་ནི། །ཤེས་བྱའི་རང་བཞིན་ལོག་པར་ལྟ་བ་
རྟོགས་བྱ་སྟེ། །དེ་ཡི་ལྟ་བའི་རྣམ་པའི་རྟེན་མཚུངས་ལུས་ལྡན་ཕྱིར། །གང་ཚེ་
འབྱུང་བའི་ཡོད་ཉིད་ཁས་ལེན་དེ་ཚེ་བཞིན། །གཉིས་པ། ༈ འབྱུང་བ་དེ་དག་ཇི་
ལྟར་མེད་པ་བཤད་ཟིན་ཏེ། །གང་གི་ཕྱིར་ན་གོང་དུ་རང་གཞན་གཉི་ག་དང་། །
2 83

ཀུན་མཁྱེན་མི་ཕམ་རྒྱ་མཚོའི་གསུང༌།
རྒྱུ་མེད་སྐྱེ་བ་ཐུན་མོང་དུ་ནི་བཀག་ཟིན་ཕྱིར། །མ་བཤད་འབྱུང་བ་ལྟ་ཞིག་ཡོད་
པ་མ་ཡིན་ནོ། །གསུམ་པ་དེ་ལྟར་གྲུབ་པའི་དོན་གྱི་མཇུག་བསྡུ་བ་ནི། ༈ གང་གི་ཕྱིར་ན་བདག་
གཞན་གཉི་ག་ལས་སྐྱེ་དང་། །རྒྱུ་ལ་མ་ལྟོས་མེད་པས་དངོས་རྣམས་རང་བཞིན་
བྲལ། །གཉིས་པ། དེ་ལྟར་བཀག་པ་ལ་རྩོད་པ་སྤོང་བ་ལ། རང་བཞིན་དེ་ལྟར་ཡིན་ན་ཐམས་ཅད་ཀྱིས་
མཐོང་བར་ཐལ་བའི་རྩོད་སྤོང་དང་། སྣང་གཞི་མེད་ན་ཐ་སྙད་དུ་ཡང་མི་སྣང་བར་ཐལ་བའི་རྩོད་སྤོང་གཉིས།
དང་པོ་ལ། རང་བཞིན་མི་སྣང་བའི་རྒྱུ་བསྟན་པ་དང་། རྒྱུ་ཡང་རང་བཞིན་མེད་པར་བསྟན་པ་གཉིས། དང་
པོ་ལ། རྒྱུ་གང་གིས་རང་བཞིན་མི་མཐོང་བའི་ཚུལ་དང་། དེ་དཔེས་སྒྲུབ་པ་གཉིས། དང་པོ། ༈ གཏི་
མུག་སྟུག་པོ་སྤྲིན་ཚོགས་ལྟ་བུས་འཇིག་རྟེན་དག །བསྒྲིབས་པ་དེས་ན་ཡུལ་
རྣམས་ལོག་པར་སྣང་བར་འགྱུར། །གཉིས་པ། ༈ རབ་རིབ་མཐུ་ཡིས་འགའ
ཞིག་སྐྲ་ཤད་ཟླ་གཉིས་དང༌། །རྨ་བྱའི་མདོངས་དང་སྦྲང་མ་ལ་སོགས་འཛིན་
བྱེད་པ། །དེ་བཞིན་དུ་ནི་གཏི་མུག་དབང་གིས་མི་མཁས་པས། །བློ་ཡིས་འདུས་
བྱས་སྣ་ཚོགས་ཉིད་ནི་རྟོགས་པར་འགྱུར། །གཉིས་པ་རྒྱུ་དེ་ཡང་རང་བཞིན་མེད་པར་བསྟན་
པ་ནི། ༈ ལས་ནི་གཏི་མུག་བརྟེན་འབྱུང་གཏི་མུག་མེད་པར་དེ། །མི་འབྱུང་ཞེས་
བྱར་མི་མཁས་ཁོ་ནས་རྟོགས་ཉིད་ལ། །བློ་བཟང་ཉི་མས་མུན་པ་སྟུག་པོ་རྣམ་
བསལ་བའི། །མཁས་པ་དག་ནི་སྟོང་ཉིད་རྟོགས་ནས་གྲོལ་བར་འགྱུར། །
གཉིས་པ་དེ་ལྟར་གཞི་ཅུང་ཟད་ཀྱང་མེད་ན་ཐ་སྙད་དུ་ཡང་མི་སྣང་བར་ཐལ་བས་རྩོད་སྤོང་ལ། རྩོད་པ་དངོས་
དང་། དེའི་ལན་གཉིས། དང་པོ་ནི། ༈ གལ་ཏེ་དངོས་རྣམས་དེ་ཉིད་དུ་མེད་ན། །ཐ་
སྙད་དུ་ཡང་མོ་གཤམ་བུ་ཇི་བཞིན། །དེ་དག་མེད་པ་ཉིད་དུ་འགྱུར་དེའི་ཕྱིར། །
དེ་དག་རང་བཞིན་གྱིས་ནི་ཡོད་ཅེ་ན། །གཉིས་པ་ལ། དཔེའི་སྒོ་ནས་རྩོད་པ་དེ་མ་ངེས་པར་
2 8 4

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
སྟོན་པ་དང་། དོན་དུ་རང་བཞིན་གྱིས་མ་སྐྱེས་པ་དང་ཐ་སྙད་དུ་སྣང་བ་མི་འགལ་བར་སྟོན་པ་གཉིས། དང་
པོ་ལ། བསྟན་བཤད་གཉིས། དང་པོ། ༈ གང་དག་རབ་རིབ་ཅན་སོགས་ཡུལ་གྱུར་པ། །
སྐྲ་ཤད་ལ་སོགས་དེ་དག་མ་སྐྱེས་པས། །རེ་ཞིག་དེ་དག་ཉིད་ལ་བརྩད་བྱ་སྟེ། །
ཕྱི་ནས་མ་རིག་རབ་རིབ་རྗེས་འབྲེལ་ལའོ། །གཉིས་པ་ལ། ག་ཟུགས་བརྙན་སོགས་མི་
སྣང་བར་ཐལ་བ་འཕེན་པ་དང་། དེའི་ཕྱིར་ན་གཏན་ཚིགས་དེ་མ་ངེས་པར་སྟོན་པ་གཉིས། དང་པོ། ༈ གལ་
ཏེ་རྨི་ལམ་དྲི་ཟའི་གྲོང་ཁྱེར་བཅས། །སྨིག་རྒྱུའི་ཆུ་དང་མིག་འཕྲུལ་གཟུགས་
བརྙན་སོགས། །སྐྱེ་མེད་མཐོང་ན་ཡོད་ཉིད་མིན་མཚུངས་ཀྱང༌། །ཁྱོད་ལ་ཇི་
ལྟར་དེར་འགྱུར་དེ་མི་རིགས། །གཉིས་པ། ༈ དེ་ཉིད་དུ་འདི་ཇི་ལྟར་སྐྱེ་མེད་ཀྱང་།།
མོ་གཤམ་བུ་ལྟར་གང་ཕྱིར་འཇིག་རྟེན་གྱི། །མཐོང་བའི་ཡུལ་དུ་མི་འགྱུར་མ་
ཡིན་པ། །དེ་ཡི་ཕྱིར་ན་སྨྲ་འདི་མ་ངེས་པའོ། །གཉིས་པ་ལ། རང་བཞིན་གྱིས་སྐྱེ་བ་བདེན་
པ་གཉིས་ཆར་མེད་པར་སྟོན་པ། སྐྱེ་བ་མེད་ཀྱང་སྣང་བར་མི་འགལ་བར་སྒྲུབ་པ་གཉིས། དང་པོ་ལ། རང་
བཞིན་གྱིས་སྐྱེ་བ་མེད་པར་བསྟན་པ་དངོས་དང་། ལུང་གིས་ཀྱང་དེ་ལྟར་བསྟན་ཚུལ་གཉིས། དང་པོ། ༈ མོ་
གཤམ་བུ་ལ་རང་བཞིན་སྐྱེ་བ་ནི། །དེ་ཉིད་དུ་མེད་འཇིག་རྟེན་དུ་ཡང་མེད། །
དེ་བཞིན་དངོས་ཀུན་རང་བཞིན་གྱིས་སྐྱེ་བ། །དེ་ཉིད་དུ་མེད་འཇིག་རྟེན་དུ་
ཡང་མེད། །གཉིས་པ། ༈ དེ་ཕྱིར་འདི་ལྟར་སྟོན་པས་ཆོས་རྣམས་ཀུན། །གདོད་
ནས་ཞི་ཞིང་སྐྱེ་བྲལ་རང་བཞིན་གྱིས། །ཡོངས་སུ་མྱ་ངན་འདས་པར་གསུངས་
གྱུར་པ། །དེ་ཕྱིར་རྟག་ཏུ་སྐྱེ་བ་ཡོད་མ་ཡིན། ། གཉིས་པ་རང་བཞིན་གྱིས་མ་སྐྱེས་ཀྱང་
སྣང་བར་མི་འགལ་པ་ནི། ༈ ཇི་ལྟར་བུམ་སོགས་འདི་དག་དེ་ཉིད་དུ། །མེད་ཅིང་
285

ཀུན་མཁྱེན་མི་ཕམ་རྒྱ་མཚོའི་གསུང་།
འཇིག་རྟེན་རབ་ཏུ་གྲགས་པར་ཡོད། །དེ་བཞིན་དངོས་པོ་ཐམས་ཅད་འགྱུར་
བས་ན། །མོ་གཤམ་བུ་དང་མཚུངས་པར་ཐལ་མི་འགྱུར། །གཉིས་པ་སྐྱེ་བ་རྟེན་འབྱུང་
ཙམ་དུ་སྟོན་པ་ལ། མཐའ་བཞིར་མི་སྐྱེ་བའི་གནད་ཀྱིས་ཆོས་རྣམས་རྟེན་འབྱུང་ཙམ་དུ་བསྟན་པ་དང་། རྟེན་
འབྱུང་གི་རིགས་པ་དེ་ཡིས་ལྟ་ངན་མ་ལུས་ཕ་གཅོད་པའི་བསྔགས་པ་གཉིས། དང་པོ། ༈ གང་ཕྱིར་
རྒྱུ་མེད་པ་དང་དབང་ཕྱུག་གི །རྒྱུ་ལ་སོགས་དང་བདག་གཞན་གཉི་ག་ལས། །
དངོས་རྣམས་སྐྱེ་བར་འགྱུར་བ་མ་ཡིན་པ། །དེ་ཕྱིར་བརྟེན་ནས་རབ་ཏུ་སྐྱེ་བར་
འགྱུར། ། གཉིས་པ། ༈ གང་ཕྱིར་དངོས་པོ་བརྟེན་ནས་རབ་འབྱུང་བས། །རྟོག་
པ་འདི་དག་བརྟག་པར་མི་ནུས་པ། །དེ་ཕྱིར་རྟེན་འབྱུང་རིགས་པ་འདི་ཡིས་ནི།།
ལྟ་ངན་དྲ་བ་མཐའ་དག་གཅོད་པར་བྱེད། །གསུམ་པ་རིགས་པས་དཔྱད་པའི་འབྲས་བུ་
ངོས་བཟུང་བ་ལ། དཔྱད་པའི་འབྲས་བུ་བསྟན་པ་དང་། འབྲས་བུ་དེའི་རྒྱུ་དཔྱད་པ་དགོས་ཚུལ་བཤད་པ་
གཉིས། དང་པོ་ལ། རྟོག་རྣམས་ལྡོག་པའི་རྒྱུ་མཚན་དང་། རྒྱུ་མཚན་དེ་ལྡན་གྱི་རྟོག་པ་ལོག་པ་དེ་དཔྱོད་
པའི་འབྲས་བུར་བསྟན་པ་གཉིས། དང་པོ། ༈ རྟོག་རྣམས་དངོས་པོ་ཡོད་ན་འགྱུར་བ་སྟེ། །
དངོས་པོ་ཇི་ལྟར་མེད་པར་ཡོངས་དཔྱད་ཟིན། །དངོས་པོ་མེད་པར་འདི་རྣམས་
མི་འབྱུང་དཔེར། །བུད་ཤིང་མེད་པར་མེ་ཡོད་མིན་དེ་བཞིན། །གཉིས་པ། ༈ སོ་
སོ་སྐྱེ་བོ་རྣམས་ནི་རྟོག་པས་བཅིངས། །མི་རྟོག་རྣལ་འབྱོར་པ་ནི་གྲོལ་འགྱུར་
བས། །རྟོག་རྣམས་ལོག་པར་འགྱུར་བ་གང་ཡིན་དེ། །རྣམ་པར་དཔྱོད་པའི་
འབྲས་བུར་མཁས་རྣམས་གསུངས། །གཉིས་པ་ལ། དེ་ཁོ་ན་ཉིད་དཔྱོད་པ་ལ་སྐྱོན་མེད་པས་
དཔྱད་དགོས་ཚུལ་དང༌། ཡོན་ཏན་ཡོད་པས་དཔྱད་དགོས་ཚུལ་གཉིས། དང་པོ། ༈ བསྟན་བཅོས་
ལས་དཔྱད་རྩོད་ལ་ཆགས་པའི་ཕྱིར། །མ་མཛད་རྣམ་གྲོལ་ཕྱིར་ནི་དེ་ཉིད་
286

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
བསྟན། །གལ་ཏེ་དེ་ཉིད་རྣམ་པར་བཤད་པ་ན། །གཞན་གཞུང་འཇིག་པར་
འགྱུར་ན་ཉེས་པ་མེད། །གཉིས་པ། ༈ རང་གི་ལྟ་ལ་ཆགས་དང་དེ་བཞིན་དུ། །
གཞན་གྱི་ལྟ་ལ་འཁྲུག་གང་རྟོག་པ་ཉིད། །དེ་ཕྱིར་འདོད་ཆགས་ཁོང་ཁྲོ་རྣམ་
བསལ་ཏེ། །རྣམ་པར་དཔྱོད་ན་མྱུར་དུ་གྲོལ་བར་འགྱུར། །གཉིས་པ་གང་ཟག་གི་
བདག་མེད་རིགས་པས་གཏན་ལ་ཕབ་པ་ལ།ཐར་འདོད་ཀྱིས་ཐོག་མར་བདག་དགག་དགོས་པའི་ཚུལ་
དང༌། དེ་འགོག་བྱེད་ཀྱི་རིགས་པ་བསྟན་པ་གཉིས། དང་པོ། ༈ ཉོན་མོངས་སྐྱོན་རྣམས་མ་
ལུས་འཇིག་ཚོགས་ལ། །ལྟ་ལས་བྱུང་བར་བློ་ཡིས་མཐོང་གྱུར་ཅིང༌། །བདག་
ནི་འདི་ཡི་ཡུལ་དུ་རྟོགས་བྱས་ནས། །རྣལ་འབྱོར་པ་ཡིས་བདག་ནི་འགོག་པར་
བྱེད། །གཉིས་པ་ལ། བདག་རྫས་ཡོད་དུ་འདོད་པའི་ལུགས་དགག་པ་དང་། བདག་བརྟེན་ནས་བཏགས་
པ་ཙམ་དུ་བསྟན་པ་གཉིས། དང་པོ་ལ། བདག་ཕུང་ཐ་དད་དུ་འདོད་པ་དགག་པ། བདག་ཕུང་གཅིག་ཏུ་
འདོད་པ་དགག་པ། བདག་ཕུང་གཅིག་ཐ་དད་གང་དུའང་བརྗོད་དུ་མེད་པར་དགག་པ་གསུམ། དང་པོ་ལ།
ཕྱོགས་སྔ་མའི་ལུགས་བརྗོད་པ་དང༌། དེ་དགག་པ་གཉིས། དང་པོ། ༈ ཟ་བོ་རྟག་དངོས་བྱེད་
པོ་མིན་པའི་བདག །ཡོན་ཏན་བྱ་མེད་མུ་སྟེགས་རྣམས་ཀྱིས་བརྟགས། །དེའི་
དབྱེ་ཅུང་ཟད་ཅུང་ཟད་ལ་བརྟེན་ནས། །མུ་སྟེགས་ཅན་རྣམས་ལུགས་ནི་ཐ་
དད་འགྱུར། །གཉིས་པ་ལ་རྟག་དངོས་ཀྱི་བདག་དེ་འདྲ་བ་མི་སྲིད་པས་དགག་པ་དང༌། ཕུང་པོ་ལས་
ཐ་དད་མེད་པས་དགག་པ་གཉིས། དང་པོ་ལ། འགོག་བྱེད་ཀྱི་རིགས་པ་སྤྱིར་བསྟན་པ་དང༌། དེས་རྟག་
དངོས་ཀྱི་བདག་འདོད་པའི་བྱེ་བྲག་མི་འདྲ་བ་ཀུན་ཀྱང་འཇོམས་པར་བསྟན་པ་གཉིས། དང་པོ། ༈ མོ་
གཤམ་བུ་ལྟར་སྐྱེ་བ་དང་བྲལ་ཕྱིར། །དེ་ལྟར་གྱུར་པའི་བདག་ནི་ཡོད་མིན་ཞིང་།།
འདི་ནི་ངར་འཛིན་རྟེན་དུ་མི་རིགས་ལ། །འདི་ནི་ཀུན་རྫོབ་ཏུ་ཡང་ཡོད་མི་
2 8 7

ཀུན་མཁྱེན་མི་ཕམ་རྒྱ་མཚོའི་གསུང༌།
འདོད། །གཉིས་པ། ༈གང་ཕྱིར་བསྟན་བཅོས་བསྟན་བཅོས་ལས་དེའི་ཁྱད།།
མུ་སྟེགས་རྣམས་ཀྱིས་གང་བསྟན་དེ་ཀུན་ལ། །རང་གྲགས་མ་སྐྱེས་གཏན་
ཚིགས་ཀྱིས་གནོད་པ། །དེ་ཕྱིར་དེ་ཁྱད་ཀུན་ཀྱང་ཡོད་མ་ཡིན། །གཉིས་པ་ཕུང་
པོ་ལས་ཐ་དད་དུ་མེད་པས་དགག་པ་ནི། ༈ དེ་ཕྱིར་ཕུང་པོ་ལས་གཞན་བདག་མེད་དེ། །
ཕུང་པོ་མ་གཏོགས་དེ་འཛིན་མ་གྲུབ་ཕྱིར། །འཇིག་རྟེན་ངར་འཛིན་བློ་ཡི་རྟེན་
དུ་ཡང༌། །མི་འདོད་དེ་མི་ཤེས་པའང་བདག་ལྟའི་ཕྱིར། །གང་དག་དུད་འགྲོར་
བསྐལ་མང་བསྐྱལ་གྱུར་པ། །དེས་ཀྱང་མ་སྐྱེས་བདག་འདི་མ་མཐོང་ལ། །
ངར་འཛིན་དེ་དག་ལ་ཡང་འཇུག་མཐོང་སྟེ། །དེས་ན་ཕུང་པོ་ལས་གཞན་བདག་
འགའང་མེད། །གཉིས་པ་བདག་ཕུང་གཅིག་ཏུ་འདོད་པ་དགག་པ་ལ། ཕྱོགས་སྔ་བརྗོད་པ་དང་། དེ་
དགག་པ་གཉིས། དང་པོ་ནི། ༈ ཕུང་པོ་ལས་གཞན་བདག་གྲུབ་མེད་པའི་ཕྱིར། །
བདག་ལྟའི་དམིགས་པ་ཕུང་པོ་ཁོ་ནའོ། །ཁ་ཅིག་བདག་ལྟའི་རྟེན་དུ་ཕུང་པོ་
ནི༑ ༑ལྔ་ཆར་ཡང་འདོད་ཁ་ཅིག་སེམས་གཅིག་འདོད། །གཉིས་པ་ལ། བདག་ཕུང་
གཅིག་པ་འདོད་ཚུལ་སྤྱིར་དགག་པ་དང༌། ཕུང་པོ་དང་འབྲེལ་བར་བདག་ཏུ་རྟོག་ཚུལ་གཞན་དགག་པ་གཉིས།
དང་པོ་ལ། ཕུང་པོར་བདག་ལྟའི་དམིགས་པར་མི་འཐད་པའི་རིགས་པ་བརྗོད་པ་དང་། ཕུང་པོ་ལ་དམིགས་
པར་གསུངས་པའི་དོན་བཤད་པ་གཉིས། དང་པོ་ལ། བདག་ཕུང་གཅིག་པ་སྤྱིར་དགག་པ་དང་ཕྱོགས་སྔའི་
འདོད་པ་དང་ནང་འགལ་བའི་སྒོ་ནས་ཁྱད་པར་དུ་དགག་པ་གཉིས། དང་པོ། ༈ གལ་ཏེ་ཕུང་པོ་
བདག་ན་དེ་ཕྱིར་དེ། །མང་བས་བདག་དེ་དག་ཀྱང་མང་པོར་འགྱུར། །གཉིས་
པ་ལ། ཕྱོགས་སྔ་བ་རང་གི་འདོད་པ་དང་འགལ་བ། ལུང་དང་འགལ་བ། རིགས་པ་དང་འགལ་བ་གསུམ།
དང་པོ་ལ། བཀག་པ་དངོས་དང་། དེ་ལྟར་བཀག་པའི་མཇུག་བསྡུ་བ་གཉིས། དང་པོ་ལ། བདག་ཏུ་འཛིན་
288

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་
པ་ཕྱིན་ཅི་ལོག་མ་ཡིན་པར་ཐལ་བས་དགག་པ། བདག་ཆད་པར་ཐལ་བས་དགག་པ། མྱང་འདས་སྒྲུབ་
པ་དོན་མེད་དུ་ཐལ་བས་དགག་པ། ལས་འབྲས་ཀྱི་རྣམ་གཞག་མི་འཐད་པས་དགག་པ་བཞི་ལས། དང་
པོ་ནི། ༈ བདག་ནི་རྫ་ས་སུ་འགྱུར་ཞིང་དེ་ལྟ་བ། །རྫས་ལ་འཇུག་པས་ཕྱིན་ཅི་
ལོག་མི་འགྱུར། །གཉིས་པ། ༈ མྱ་ངན་འདས་ཚེ་ངེས་པར་བདག་ཆད་འགྱུར། །
གསུམ་པ། ༈ མྱ་ངན་འདས་སྔོན་སྐད་ཅིག་དག་ལ་ནི། །བཞི་པ་ལ། དངོས་དང་དེའི་ལན་
དགག་པ་གཉིས། དང་པོ་ལ། ལས་བྱས་པ་ཆུད་ཟ་བའི་སྐྱོན་དུ་ཐལ་བ་དང་། མ་བྱས་པ་དང་འཕྲད་པར་
ཐལ་བས་དགག་པ་གཉིས། དང་པོ། ༈ སྐྱེ་འཇིག་བྱེད་པོ་མེད་པས་དེ་འབྲས་མེད། །
གཉིས་པ། ༈ གཞན་གྱིས་བསགས་པ་གཞན་གྱིས་ཟ་བར་འགྱུར། །གཉིས་པ་ཉེས་
སྤོང་གི་ལན་དགག་པ། ༈ རྒྱུད་གཅིག་ཡིན་པས་སྐྱོན་དེ་མེད་ཅེ་ན། །རྒྱུད་གཅིག་ཉིད་
ལ་ཉེས་པ་བཤད་ཟིན་ཏོ། །གཉིས་པ་མཇུག་བསྡུ་བ། ༈ དེ་ཕྱིར་ཕུང་པོ་དང་སེམས་
བདག་མི་རིགས། །གཉིས་པ་ལུང་དང་འགལ་བ། ༈ འཇིག་རྟེན་མཐའ་དང་ལྡན་
སོགས་མེད་ཕྱིར་རོ། །གསུམ་པ་རིགས་པ་དང་འགལ་ཚུལ་ལ། ཕུང་པོ་བདག་ལྟའི་དམིགས་པ་
ཡིན་ན་བདག་མེད་མཐོང་ཚེ་དངོས་རྣམས་མེད་པར་ཐལ་བས་དགག་པ། ཕུང་སོགས་ཡོད་ན་བདག་ཀྱང་
མི་ཁེགས་པས་ཆགས་སོགས་མི་ལྡོག་པར་ཐལ་བས་དགག་པ་གཉིས། དང་པོ་ལ། དངོས་དང་། དེའི་ཉེས་
སྤོང་གི་ལན་དགག་པ་གཉིས། དང་པོ། ༈ ཁྱོད་ཀྱི་རྣལ་འབྱོར་བདག་མེད་མཐོང་བ་ལ། །
དེ་ཚེ་ངེས་པར་དངོས་རྣམས་མེད་པར་འགྱུར། །གཉིས་པ། ༈ རྟག་བདག་སྤོང་
ན་དེ་ཚེ་དེ་ཡི་ཕྱིར། །ཁྱོད་ཀྱི་སེམས་སམ་ཕུང་པོ་བདག་མི་འགྱུར། ། གཉིས་
པ་ཆགས་སོགས་ཀྱང་མི་ལྡོག་པར་ཐལ་ཁ་ནི། ༈ ཁྱོད་ཀྱིས་རྣལ་འབྱོར་བདག་མེད་མཐོང་
བ་ཡིས། །གཟུགས་སོགས་དེ་ཉིད་རྟོགས་པར་མི་འགྱུར་ཞིང༌། །གཟུགས་
2 8 9

ཀུན་མཁྱེན་མི་ཕམ་རྒྱ་མཚོའི་གསུང༌།
ལ་དམིགས་ནས་འཇུག་ཕྱིར་འདོད་ཆགས་སོགས། །སྐྱེ་འགྱུར་དེ་ཡི་ངོ་བོ་
རྟོགས་མེད་ཕྱིར། །གཉིས་པ་མདོ་ལས་ཕུང་པོ་བདག་ལྟའི་དམིགས་པར་གསུངས་པའི་དོན་བཤད་
པ་ལ། ལུང་གི་དོན་ཕུང་པོ་བདག་ཏུ་འདོད་པ་མིན་པར་བསྟན་པ། བརྟེན་ནས་བརྟགས་པའི་བདག་ཙམ་
ཡིན་པར་སྟོན་པ་གཉིས། དང་པོ་ལ། ལུང་དོན་ཕུང་པོ་བདག་ཏུ་བཞེད་པར་འདོད་པའི་ཕྱོགས་སྔའི་ལུགས་
བཀོད་པ་དང་། དེ་བཀག་པ་གཉིས། དང་པོ། ༈ གང་ཕྱིར་སྟོན་པས་ཕུང་པོ་བདག་གོ་ཞེས།།
གསུངས་པ་དེ་ཕྱིར་ཕུང་པོ་བདག་འདོད་ན། །གཉིས་པ་ལ། ལུང་གི་དགོངས་པ་དགག་
བྱ་གཅོད་ཕྱོགས་ནས་ཡིན་པར་བསྟན་པ། གལ་ཏེ་སྒྲུབ་ཕྱོགས་ནས་ཡིན་དུ་ཆུག་ཀྱང་དེས་ཕྱོགས་སྔའི་འདོད་
པ་ལ་མི་ཕན་པའི་ཚུལ་གཉིས། དང་པོ་ལ་བསྟན་བཤད་གཉིས། དང་པོ། ༈ དེ་ནི་ཕུང་ལས་གཞན་
བདག་འགོག་པ་སྟེ། །གཟུགས་བདག་མིན་སོགས་མདོ་གཞན་གསུངས་ཕྱིར་
རོ༑ ༑གཉིས་པ། ༈ གང་ཕྱིར་གཟུགས་ཚོར་བདག་མིན་འདུ་ཤེས་ཀྱང༌། །མ་
ཡིན་འདུ་བྱེད་རྣམས་མིན་རྣམ་ཤེས་ཀྱང་། །མིན་པར་མདོ་་གཞན་ལས་གསུངས་
དེ་ཡི་ཕྱིར། །མདོར་བསྟན་ཕུང་པོ་བདག་ཅེས་བཞེད་མ་ཡིན། །གཉིས་པ་ལ། ཕུང་
པོ་བདག་ཡིན་ན་ཚོགས་པ་ལས་རེ་རེ་བ་མིན་ཚུལ་དང་། དེ་ལྟར་ན་ཕྱོགས་སྔའི་འདོད་པ་དང་འགལ་ཚུལ་
གཉིས། དང་པོ། ༈ ཕུང་པོ་བདག་ཅེས་བརྗོད་ཚེ་ཕུང་རྣམས་ཀྱི། །ཚོགས་པ་ཡིན་
གྱི་ཕུང་པོའི་ངོ་བོ་མིན། །གཉིས་པ་ལ་ཇི་ལྟར་འགལ་ཚུལ་དང་། དེའི་ཉེས་སྤོང་གི་ལན་དགག་
པ་གཉིས། དང་པོ། ༈ མགོན་མིན་འདུལ་བའམ་དཔང་པོ་ཉིད་ཀྱང་མིན། །དེ་མེད་
ཕྱིར་དེ་ཚོགས་པ་མ་ཡིན་ནོ། །གཉིས་པ་ཚོགས་དང་ཚོགས་ཅན་ངོ་བོ་གཅིག་པས་སྐྱོན་དེ་མེད་
དོ་ཞེས་པའི་ཉེས་སྤོང་གི་ལན་ལ། མདོ་ཡི་ལུང་དོན་དང་མི་འབྲེལ་བས་དགག་པ་དང་། རིགས་པ་དང་འགལ་
བས་དགག་པ་གཉིས། དང་པོ་ལ། དཔེ་དཔེ་ཅན་གྱིས་སྒོ་ནས་ཚོགས་པ་ཙམ་བདག་ཡིན་པར་དགག་པ་
དང་། དེའི་ཉེས་སློང་གི་ལན་དགག་པ་གཉིས། དང་པོ་ལ། ཚོགས་པ་ཙམ་བདག་ཡིན་ན་དཔེ་ཤིང་རྟའི་ཡན་
2 9 0

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང༌།
ལག་ཚོགས་པ་ཤིང་རྟར་ཐལ་བས་དགག་པ། དཔེ་དེ་བཞིན་དཔེ་ཅན་བདག་ཀྱང་ཕུང་པོ་ལ་བརྟེན་ནས་
བཏགས་པར་གསུངས་པས་ཚོགས་ཙམ་བདག་མིན་པར་བསྟན་པ་གཉིས། དང་པོ། ༈ དེ་ཚེ་དེ་ཡི་
ཡན་ལག་ཚོགས་གནས་རྣམས། །ཤིང་རྟ་ཉིད་འགྱུར་ཤིང་རྟ་དང་བདག་
མཚུངས། །གཉིས་པ། ༈ མདོ་ལས་ཕུང་པོ་བརྟེན་ནས་ཡིན་གསུངས་པ། །དེ་
ཕྱིར་ཕུང་པོ་འདུས་ཙམ་བདག་མ་ཡིན། །གཉིས་པ་ཉེས་སྤོང་གི་ལན། ཚོགས་ཙམ་མིན
གྱི་ཚོགས་པའི་སྐབས་སུ་དབྱིབས་ཁྱད་པར་བ་ཞིག་གྲུབ་པ་དེ་ཡིན་ཞེ་ན། དེ་བཀག་པ་ལ། ༈ དབྱིབས་
སོ་ཞེ་ན་གཟུགས་ཅན་ལ་ཡོད་པས། །དེ་དག་ཉིད་ལ་བདག་ཅེས་ཁྱོད་འདོད་
ཀྱི༑ ༑སེམས་ལ་སོགས་པ་འདུས་པའི་ངོ་བོ་ནི། །བདག་མིན་འགྱུར་ཏེ་དེ་ལ་
དབྱིབས་མེད་ཕྱིར། །གཉིས་པ་རིགས་པ་དང་འགལ་བ་ལ། འགལ་བ་བརྗོད་པ་དང༌། དེའི་ཉེས་
སྤོང་གི་ལན་དགག་པ་གཉིས། དང་པོ། ༈ ཉེ་བར་ལེན་པོ་བླང་བྱ་དངོས་གཅིག་ཏུ། །
མི་རིགས་ལས་དང་བྱེད་པོ་གཅིག་འགྱུར་ཕྱིར། །གཉིས་པ། ༈ བྱེད་པོ་མེད་ལ་
ལས་ནི་ཡོད་ཅེ་ན། །མ་ཡིན་བྱེད་པོ་མེད་ལས་མིན་ཕྱིར་རོ། །གཉིས་པ་མདོ་ལས་
བདག་བཏགས་པར་གསུངས་པ་ལ། མདོ་ལས་ཕུང་སོགས་བདག་ཏུ་མ་གསུངས་ཤིང་དེ་རྣམས་ལ་བརྟེན་
ནས་བཏགས་པར་ཇི་ལྟར་གསུངས་ཚུལ་དང་། གསུངས་པ་ལྟར་ངར་འཛིན་ལྷན་སྐྱེས་ཀྱིས་ཀྱང་དེ་རྣམས་
ཐུན་མོང་དང་རེ་རེ་བ་ཚོགས་པ་གསུམ་གང་ཡང་བདག་ཏུ་མི་དམིགས་པའི་ཚུལ་དང་། ངར་འཛིན་ལྷན་སྐྱེས་
ཀྱི་དམིགས་ཡུལ་དེ་སུན་མ་ཕྱུང་བར་བདག་མེད་རྟོགས་པར་འདོད་པའི་ལུགས་འབྲེལ་མེད་དུ་བསྟན་པ་
གསུམ། དང་པོ། ༈ གང་ཕྱིར་ཐུབ་པས་བདག་དེ་ས་ཆུ་མེ། །རླུང་དང་རྣམ་ཤེས་
ནམ་མཁའ་ཞེས་བྱ་བ། །ཁམས་དྲུག་དང་ནི་མིག་སོགས་རེག་པ་ཡི། །རྟེན་
དྲུག་དག་ལ་བརྟེན་ནས་ཉེར་བསྟེན་ཞིང་། །སེམས་དང་སེམས་བྱུང་ཆོས་རྣམས་
2 9 1

ཀུན་མཁྱེན་མི་ཕམ་རྒྱ་མཚོའི་གསུང༌།
ཉེར་བཟུང་ནས། །ངེས་གསུངས་དེ་ཕྱིར་དེ་ནི་དེ་རྣམས་དང༌། །དེ་ཉིད་མ་ཡིན་
ཚོགས་ཙམ་ཉིད་མིན་ཏེ། །གཉིས་པ། ༈ དེ་ཕྱིར་དེ་དག་རྣམས་ལ་ངར་མི་རིགས།།
གསུམ་པ་ལ། དོན་དང་། དེའི་དཔེ་གཉིས། དང་པོ། ༈ བདག་མེད་རྟོགས་ཚེ་རྟག་པའི་བདག་
སྤོང་ཞིང༌། །འདི་ནི་ངར་འཛིན་རྟེན་དུའང་མི་འདོད་ལ། །དེ་ཕྱིར་བདག་མེད་
ཤེས་པས་བདག་ལྟ་བ། །དཔྱིས་ཀྱང་འབྱིན་ཅེས་སྨྲ་བ་ཤིན་ཏུ་མཚར། ། གཉིས་
པ༑ ༈ རང་ཁྱིམ་རྩིག་ཕུག་སྦྲུལ་གནས་མཐོང་བཞིན་དུ། །འདི་ན་གླང་ཆེན་
མེད་ཅེས་དོགས་བསལ་ཏེ། །སྦྲུལ་གྱི་འཇིགས་པའང་སྤོང་བར་བྱེད་པ་ནི། །
ཀྱེ་མ་གཞན་གྱི་གནམ་པོར་འགྱུར་ཉིད་དོ། ། གཉིས་པ་ཕུང་པོ་དང་འབྲེལ་བར་བདག་
ཏུ་རྟོགས་ཚུལ་གྱི་ལྷག་མ་དགག་པ་ལ། སྔར་མ་བཤད་པའི་ལྷག་མ་གསུམ་དགག་པ་དང༌། ཐུན་མོང་དུ་
མཇུག་བསྡུ་བ་གཉིས། དང་པོ་ལ་རྟེན་དང་བརྟེན་པར་གྲུབ་པ་དགག་པ་དང༌། བདག་ལ་ཕུང་པོ་ལྡན་པར་
འདོད་པ་དགག་པ་གཉིས། དང་པོ། ༈ ཕུང་པོར་བདག་ཡོད་མ་ཡིན་བདག་ལ་ཡང་། །翠
ཕུང་པོ་དེ་རྣམས་ཡོད་མིན་གང་གི་ཕྱིར། །གཞན་ཉིད་ཡོད་ན་རྟོག་པ་འདིར་
འགྱུར་ན། །གཞན་ཉིད་དེ་མེད་དེ་ཕྱིར་འདི་རྟོག་པའོ། ། གཉིས་པ། ༈ བདག
ནི་གཟུགས་དང་ལྡན་མིན་མེད་པའི་ཕྱིར། །ལྡན་དོན་སྦྱོར་བ་མེད་དེ་བ་ཅན་
དང་། །གཟུགས་ཅན་ཐ་དད་ཐ་དད་མིན་བརྗོད་ལ། །བདག་ནི་གཟུགས་ལས་
དེ་ཉིད་གཞན་མེད་ཕྱིར། །གཉིས་པ་ལ་འཇིག་ལྟ་ཉི་ཤུ་བསྡོམས་ཏེ་བཤད་པ་དང་། དེ་རྣམས་
རྩ་བའི་འཇིག་ལྟ་ལ་གནས་ཤིང་ཀུན་བཏགས་ཡིན་པར་བསྟན་པ་གཉིས། དང་པོ། ༈ གཟུགས་བདག་
མ་ཡིན་བདག་ནི་གཟུགས་ལྡན་མིན། །གཟུགས་ལ་བདག་མེད་ཁདག་ལའང་
29 2

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
གཟུགས་ཡོད་མིན། །དེ་ལྟར་རྣམ་བཞིར་ཕུང་ཀུན་ཤེས་བྱ་སྟེ། །དེ་དག་བདག་
ཏུ་ལྟ་བ་ཉི་ཤུར་འདོད། །གཉིས་པ། ༈ བདག་མེད་རྟོགས་པའི་ཡེ་ཤེས་རྡོ་རྗེ་ཡིས།།
བཅོམ་པའི་བདག་དང་ལྷན་ཅིག་འཇིག་འགྱུར་བ། །འཇིག་ཚོགས་ལྟ་རི་བརྟན་
ལ་གནས་པ་ཡི། །རྩེ་མོ་མཐོ་བར་གྱུར་པ་དེ་དག་གོ །གསུམ་པ་བརྗོད་མེད་ཀྱི་བདག་
དགག་པ་ལ། ཕྱོགས་སྔ་བརྗོད་པ་དང་། དེ་དགག་པ་གཉིས། དང་པོ། ༈ ཁ་ཅིག་གང་ཟག་རྫས་
ཡོད་དེ་ཉིད་གཞན། །རྟག་དང་མི་རྟག་བརྗོད་དུ་མེད་འདོད་དེ། །རྣམ་ཤེས་
དྲུག་གི་ཤེས་བྱར་དེ་འདོད་ཅིང་། །དེ་ནི་བདག་ཏུ་འཛིན་པའི་གཞིར་ཡང་
འདོད། །གཉིས་པ་ལ། དངོས་པོར་གྲུབ་ན་བརྗོད་དུ་ཡོད་པར་ཐལ་བས་དགག བརྗོད་དུ་མེད་ན་དངོས་
པོ་མེད་པར་ཐལ་བས་དགག །དེས་ན་དངོས་པོའི་ཆོས་གཉིས་དང་བྲལ་བས་དངོས་པོར་མི་འགྲུབ་པས་
དགག་པ་གསུམ། དང་པོ། ༈ དེ་ཕྱིར་དངོས་ཡོད་བརྗོད་མེད་མ་ཡིན་པས། །གཟུགས་
ལས་སེམས་བརྗོད་མེད་པར་མི་རྟོགས་པ། །དེ་བཞིན་བདག་འགའ་དངོས་
པོར་གྲུབ་གྱུར་ན། །སེམས་ལྟར་བརྗོད་དུ་མེད་པ་ཉིད་མི་འགྱུར། །གཉིས་པ།
༈ ཇི་ལྟར་བུམ་པའི་དངོས་པོ་གཟུགས་སོགས་ལས། །བརྗོད་དུ་མེད་པས་
རང་བཞིན་མེད་འགྱུར་བཞིན། །བདག་གང་ཕུང་པོ་ལས་བརྗོད་མེད་འགྱུར་
ཏེ༑ ༑ངོ་བོ་ཉིད་ཀྱིས་ཡོད་པར་རྟོགས་མི་བྱ། ། གསུམ་པ། ༈ རྣམ་ཤེས་དངོས་
ཡོད་རང་ལས་གཞན་མིན་དང་། །གཟུགས་སོགས་རྣམས་ལས་གཞན་དུ་གྱུར་
འདོད་ཅིང༌། །དངོས་ལ་རྣམ་པ་དེ་གཉིས་མཐོར་གྱུར་པས། །བདག་ནི་མེད་
དེ་དངོས་ཆོས་དང་བྲལ་ཕྱིར། །གཉིས་པ་བདག་བརྟེན་ནས་བཏགས་པ་ཙམ་དུ་བསྟན་པ་ལ།
293

ཀུན་མཁྱེན་མི་ཕམ་རྒྱ་མཚོའི་གསུང༌།
བདག་མཐའ་བདུན་དུ་མེད་ཀྱང་བརྟེན་ནས་བཏགས་པ་ཤིང་རྟ་དང་འདྲ་བར་བསྟན་པ། དེས་དངོས་པོ་གཞན་
ཀྱང་དེ་འདྲ་བའི་བཏགས་པར་བསྟན་པ་གཉིས། དང་པོ་ལ། བརྟེན་ནས་བཏགས་ཚུལ་དངོས་དང་། དེ་
ལྟར་ཤེས་པའི་ཕན་ཡོན་གཉིས། དང་པོ་ལ། དཔེ་ཅན་བདག་མེད་ཚུལ་དང༌། དེའི་དཔེ་ཤིང་རྟའི་ཚུལ་དང་
སྦྱར་བ་གཉིས། དང་པོ། ༈ དེ་ཕྱིར་ངར་འཛིན་རྟེན་ནི་དངོས་པོ་མིན། །ཕུང་ལས་
གཞན་མིན་ཕུང་པོའི་ངོ་བོ་མིན། །ཕུང་པོ་རྟེན་མིན་འདི་ནི་དེ་ལྡན་མིན། ། འདི་
ནི་ཕུང་རྣམས་བརྟེན་ནས་འགྲུབ་པར་འགྱུར། །གཉིས་པ་ལ། སྤྱི་དང་བྱེ་བྲག་གཉིས།
དང་པོ། ༈ ཤིང་རྟ་རང་གི་ཡན་ལག་ལས་གཞན་མིན། །གཞན་མིན་མ་ཡིན
དེ་ལྡན་ཡང་མིན་ཞིང་། །ཡན་ལག་ལ་མིན་ཡན་ལག་དག་དེར་མིན། །འདུས་
པ་ཙམ་མིན་དབྱིབས་མིན་སྔར་བཞིན་ནོ། །གཉིས་པ་ཚོགས་དབྱིབས་བྱེ་བྲག་ཏུ་དགག་
པ་ལ། ཚོགས་ཙམ་ཤིང་རྟར་འདོད་པ་དགག་པ་དང་། དབྱིབས་ཙམ་ཤིང་རྟར་འདོད་པ་གཉིས། དང་པོ།
༈ གལ་ཏེ་ཚོགས་ཙམ་ཤིང་རྟར་འགྱུར་ན་ནི། །སིལ་བུར་གནས་ལ་ཤིང་
རྟ་ཉིད་ཡོད་འགྱུར། །གང་ཕྱིར་ཡན་ལག་ཅན་མེད་ཡན་ལག་དག །མེད་པས་
ཚོགས་ཙམ་ཤིང་རྟར་རིགས་པའང་མིན། །གཉིས་པ་ལ་ཡན་ལག་གི་དབྱིབས་སོ་སོ་བ་
ཤིང་རྟར་འདོད་པ་དགག་པ་དང༌། ཚོགས་པའི་དབྱིབས་ཤིང་རྟར་འདོད་པ་དགག་པ་གཉིས། དང་པོ་ལ།
ཡན་ལག་གི་སྔར་གྱི་དབྱིབས་ཁོ་ན་ཤིང་རྟར་འདོད་པ་དགག་པ་དང་། སྔར་ལས་གཞན་པའི་དབྱིབས་ཤིང་
རྟར་འདོད་པ་དགག་པ་གཉིས། དང་པོ། ༈ གལ་ཏེ་ཡན་ལག་གི་དབྱིབས་སྔར་ཡོད་པ། །
ཇི་བཞིན་ཤིང་རྟར་རྟོགས་ལའང་དེ་བཞིན་ན། །དེ་དག་བྱེ་བར་གྱུར་ལ་ཇི་ལྟ་
བར། །ད་ལྟ་ཡང་ནི་ཤིང་རྟ་ཡོད་མི་འགྱུར། །གཉིས་པ། ༈ གལ་ཏེ་ཤིང་རྟའི་
དུས་ན་ཡན་ལག་ལ། །སྔར་ལས་དབྱིབས་ཀྱི་ཁྱད་པར་གཞན་ཡོད་ན། །གཟུང་
29 4

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
ཡོད་འགྱུར་ན་ཡོད་མིན་དེ་ཡི་ཕྱིར། །ཡན་ལག་གི་དབྱིབས་ཤིང་རྟ་ཉིད་མ་
ཡིན། ། གཉིས་པ་ཚོགས་ཙམ་གྱི་དབྱིབས་ཤིང་རྟར་འདོད་པ་དགག་པ་ལ། ཚོགས་པ་ཙམ་གྱི་དབྱིབས་
ཤིང་རྟར་འདོད་པ་བཀག་པ་དང༌། རིགས་པ་དེས་རྒྱུ་སྟོང་པ་ལས་འབྲས་བུ་འབྱུང་བར་འཐད་པར་བསྟན་
པ་གཉིས། དང་པོ་ནི། ༈ གང་ཕྱིར་ཁྱེད་ཀྱི་ཚོགས་པ་ཅང་མེད་པ། །དབྱིབས་དེ་
ཡན་ལག་ཚོགས་ཀྱི་མ་ཡིན་ན། །གང་ཞིག་ཅི་ཡང་མ་ཡིན་དེ་བརྟེན་ནས། །
འདི་ནི་དབྱིབས་སུ་ལྟ་ཞིག་ཇི་ལྟར་འགྱུར། །གཉིས་པ་ལ་སྤྱིར་བསྟན་པ་དང་། བྱེ་བྲག་
ཕྱེ་སྟེ་བཤད་པ་གཉིས། དང་པོ། ༈ ཁྱོད་ཀྱི་འདིར་ནི་ཇི་ལྟར་འདོད་དེ་ལྟར། །མི་བདེན་
པ་ཡི་༴
་རྒྱུ་ལ་བརྟེན་བྱས་ནས། །འབྲས་བུའི་རྣམ་པ་མི་བདེན་རང་བཞིན་ཅན། །
ཐམས་ཅད་ཀྱང་ནི་སྐྱེ་བར་ཤེས་པར་གྱིས། །གཉིས་པ། ༈ འདིས་ནི་གཟུགས་
སོགས་དེ་ལྟར་གནས་རྣམས་ལ། །བུམ་བློ་ཞེས་བྱའང་རིགས་པ་མ་ཡིན་ཉིད། །
སྐྱེ་བ་མེད་པས་གཟུགས་སོགས་ཀྱང་ཡོད་མིན། །དེ་ཡི་ཕྱིར་ཡང་དེ་དག་དབྱིབས་
མི་རིགས། །གཉིས་པ་བཏགས་པ་ཙམ་དུ་རྟོགས་པའི་ཕན་ཡོན་ལ་དཔེས་ཤིང་རྟ་དང་སྦྱར་ཏེ་བཤད་
པ་དང་། དཔེ་ཅན་བདག་ལ་སྦྱར་ཏེ་བཤད་པ་གཉིས། དང་པོ་ལ་ཐ་སྙད་ཀྱི་རྣམ་གཞག་མི་འཇིག་པར་ཤིན་
ཏུ་འཐད་པའི་ཡོན་ཏན་དང༌། དོན་དམ་པ་བདེ་བླག་ཏུ་རྟོགས་པའི་ཕན་ཡོན་གཉིས། དང་པོ་ལ་མཐའ་བདུན་
དུ་མ་དཔྱད་པར་གྲགས་པ་ཙམ་དུ་ཡོད་པར་བསྟན་པ་དང་། རང་བཞིན་མེད་ཀྱང་ལྟོས་ཏེ་བཏགས་པའི་
ཐ་སྙད་དེས་དོན་གྲུབ་པའི་ཚུལ་གཉིས། དང་པོ། ༈ དེ་ནི་དམ་པའི་དོན་དང་ཀུན་རྫོབ་ཏུ། །
རྣམ་པ་བདུན་གྱིས་འགྲུབ་འགྱུར་མིན་མོད་ཀྱི། །རྣམ་དཔྱད་མེད་པར་འཇིག་
རྟེན་ཉིད་ལས་འདི། །རང་གི་ཡན་ལག་བརྟེན་ནས་འདོགས་པ་ཡིན། །གཉིས་པ།
༈ ཤིང་རྟ་ཉིད་ནི་ཡན་ལག་ཅན་ཉིད་དང༌། །ཆ་ཤས་ཅན་དང་བྱེད་པ་པོ་
295

ཀུན་མཁྱེན་མི་ཕམ་རྒྱ་མཚོའི་གསུང་།
ཉིད་དང༌། །ལེན་པོ་ཉིད་དུའང་འཇིག་རྟེན་ལ་གྲུབ་པས། །འཇིག་རྟེན་གྲགས་
པའི་ཀུན་རྫོབ་དགག་མི་བྱ། །གཉིས་པ་ལ་དངོས་དང་། དོགས་སྤངས་གཉིས། དང་པོ། ༈ རྣམ་
བདུན་གྱིས་མེད་གང་དེ་ཇི་ལྟ་བུར། །ཡོད་ཅེས་རྣལ་འབྱོར་པས་འདི་ཡོད་མི་
རྙེད། །དེས་དེ་ཉིད་ལའང་བདེ་བླག་འཇུག་འགྱུར་བས། །འདིར་དེའི་གྲུབ་
པའང་དེ་བཞིན་འདོད་པར་བྱ། ། གཉིས་པ་ཡན་ལག་ཅན་མེད་ཀྱང་ཡན་ལག་ཡོད་པར་དོགས་ན།
༈ ཤིང་རྟ་མེད་ན་དེ་ཚེ་ཡན་ལག་ཅན། །མེད་པས་དེ་ཡི་ཡན་ལག་ཀྱང་ཡོད་
མིན། །བློ་མེས་ཡན་ལག་ཅན་བསྲེགས་ཡན་ལག་ནི།།ཤིང་རྟ་ཚིག་པའི་ཡན་
ལག་བཞིན་དུ་མེད། །གཉིས་པ་དཔེ་ཅན་དགག་པ་ལའང་རང་བཞིན་མེད་ཀྱང་ཐ་སྙད་ཀྱི་རྣམ་
གཞག་ཤིན་ཏུ་འཐད་པའི་ཚུལ་དང་། དོན་དམ་པ་མངོན་དུ་འགྱུར་ཚུལ་གཉིས། དང་པོ། ༈ དེ་བཞིན་
འཇིག་རྟེན་གྲགས་པའི་ཕུང་པོ་དང༌། །ཁམས་དང་དེ་བཞིན་སྐྱེ་མཆེད་དྲུག་
བརྟེན་ནས། །བདག་ཀྱང་ཉེ་བར་ལེན་པོ་ཉིད་དུ་འདོད། །ཉེར་ལེན་ལས་ཡིན་
འདི་ནི་བྱེད་པོའང་ཡིན། །གཉིས་པ་ལ། ལམ་རྟག་ཆད་དང་བྲལ་བའི་ལྟ་བ་རྟོགས་པ་དང་། འབྲས
བུ་རྣམ་གྲོལ་ཐོབ་པར་བསྟན་པ་གཉིས། དང་པོ། ༈ དངོས་ཡོད་མིན་ཕྱིར་འདི་ནི་བརྟན་མིན་
ཞིང༌། །མི་བརྟན་ཉིད་མིན་འདི་ནི་སྐྱེ་འཇིག་མིན། །འདི་ལ་རྟག་པ་ཉིད་ལ་
སོགས་པ་ཡང་། །ཡོད་མིན་དེ་ཉིད་དང་ནི་གཞན་ཉིད་མེད། །གཉིས་པ་ལ། བཏགས་
པ་ཙམ་ཡིན་པས་ངར་འཛིན་ལྷན་སྐྱེས་ཀྱི་ཡུལ་སུན་ཕྱུང་ནུས་པ་དང༌། དེ་སུན་ཕྱུང་བས་བདག་གི་བ་ཡང་
མེད་ཚུལ། དེ་གཉིས་ཀ་མེད་ན་རྣམ་པར་གྲོལ་བ་འཐད་ཚུལ་གསུམ། དང་པོ། ༈ གང་ལ་རྟག་ཏུ་
འགྲོ་རྣམས་ངར་འཛིན་བློ། །རབ་ཏུ་འབྱུང་ཞིང་དེ་ཡི་གང་ཡིན་དེར། །ང་ཡིར་
2 9 6

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
འཛིན་བློ་འབྱུང་བའི་བདག་དེ་ནི། །མ་བརྟགས་གྲགས་པར་གཏི་མུག་ལས་
ཡིན་ནོ། །གཉིས་པ། ༈ གང་ཕྱིར་བྱེད་པོ་མེད་ཅན་ལས་མེད་པ། །དེ་ཕྱིར་བདག་
ཉིད་མེད་པར་བདག་གི་མེད། ། གསུམ་པ། ༈ དེ་ཕྱིར་བདག་དང་བདག་གིས་
སྟོང་ལྟ་བས། །རྣལ་འབྱོར་པ་དེ་རྣམ་པར་གྲོལ་བར་འགྱུར། །གཉིས་པ་བདག་དང་
ཤིང་རྟ་བཏགས་པ་ཙམ་དུ་བསྟན་པའི་རིགས་པ་དེ་གཞན་ལ་བསྒྲེ་བ་ལ། བུམ་སྣམ་སོགས་ཆ་དང་ཆ་ཅན་
སོགས་ལ་བསྒྲེ་བ་དང༌། རྒྱུ་འབྲས་ལ་བསྒྲེ་བ་གཉིས། དང་པོ། ༈ བུམ་སྙམ་རེ་ལྡེ་དམག་དང་
ཕྲེང་བ་ནགས་ཚལ་དང༌། །ཤིང་རྟ་ཕྲན་དང་ཁང་ཁྱིམ་ལ་སོགས་དངོས་པོ་
རྣམས། །གང་གི་སྒོ་ནས་འགྲོ་འདིས་བསྙད་བཞིན་རྟོགས་བྱ་སྟེ། །ཐུབ་དབང་
དེ་ནི་འཇིག་རྟེན་རྩོད་པར་མི་མཛད་ཕྱིར། །ཡོན་ཏན་ཡན་ལག་འདོད་ཆགས་
མཚན་ཉིད་ཤིང་སོགས་དང་། །ཡོན་ཏན་ཅན་ལུས་ཆགས་དང་མཚན་གཞི་མེ་
སོགས་དག །ཤིང་རྟའི་དཔྱད་པས་རྣམ་པ་བདུན་དུ་ཡོད་མིན་ཞིང་། །དེ་ལས་
གཞན་དུ་འཇིག་རྟེན་གྲགས་པར་ཡོད་པ་ཡིན། །གཉིས་པ་ལ་དངོས་དང་། དེ་རང་ལ་
མཚུངས་པའི་རྩོད་སྤོང་གཉིས། དང་པོ་ལ། རྒྱུ་འབྲས་རང་བཞིན་གྱིས་གྲུབ་ན་གང་སྔ་དྲིས་ནས་དགག་པ་
དང་། རྒྱུ་འབྲས་ཕྲད་དམ་མ་འཕྲད་པར་སྐྱེད་དྲིས་ནས་དགག་པ་དང་། རྒྱུ་འབྲས་གཅིག་མ་གྲུབ་ན་གཅིག་
ཤོས་ཀྱང་མ་གྲུབ་པར་སྟོན་པ། རྩོད་པ་དེ་རང་ལ་མི་མཚུངས་པའི་ཚུལ་དང་བཞི། དང་པོ། ༈ གལ་
ཏེ་རྒྱུ་ཡིས་བསྐྱེད་བྱ་སྐྱེད་པ་ན་དེ་རྒྱུ་ཡིན་ལ། །གལ་ཏེ་འབྲས་མི་སྐྱེད་ན་དེ་
རྒྱུ་ཉིད་དུ་མི་འགྱུར་ཞིང༌། །འབྲས་བུ་ཡང་ནི་རྒྱུ་ཡོད་གྱུར་ན་སྐྱེ་བར་འགྱུར་
བའི་ཕྱིར། །གང་ལས་གང་ཞིག་འགྱུར་བ་གང་ཞིག་ལས་སྔར་གང་འགྱུར་
སྨྲོས། །གཉིས་པ། ༈ གལ་ཏེ་ཁྱོད་ཀྱི་རྒྱུ་ཡིས་ཕྲད་ནས་འབྲས་བུ་སྐྱེད་བྱེད་ན། །
2 9 7

ཀུན་མཁྱེན་མི་ཕམ་རྒྱ་མཚོའི་གསུང་།
ནུས་པ་གཅིག་པས་རྒྱུ་དང་འབྲས་བུ་ཐ་དད་མེད་འགྱུར་ཞིང༌། །མ་ཕྲད་ན་ནི་
རྒྱུ་དང་རྒྱུ་མིན་ཁྱད་པར་མེད་འགྱུར་ལ། །གཉིས་པོ་སྤངས་ནས་རྟོག་པ་གཞན་
ཡང་ཡོད་པར་འགྱུར་མ་ཡིན། །གསུམ་པ། ༈ ཅི་སྟེ་རྒྱུ་ཡིས་འབྲས་མི་སྐྱེད་ན་
འབྲས་མེད་པས། །འབྲས་བྲལ་རྒྱུ་ནི་རྒྱུ་མེད་ཅན་འགྱུར་འདོད་པའང་མིན། །
བཞི་པ། ༈ གང་ཕྱིར་འདི་གཉིས་སྒྱུ་མ་དང་འདྲ་དེ་ཡི་ཕྱིར། །བདག་ལ་སྐྱོན་མེད་
翠
འཇིག་རྟེན་དངོས་པོ་རྣམས་ཀྱང་ཡོད། །གཉིས་པ་ཐལ་བ་དེ་རང་གི་སུན་འབྱིན་ལ་ཡང་
མཚུངས་པའི་རྩོད་སྤོང་ལ། རྩོད་པ་དང་། དེའི་ལན་གཉིས། དང་པོ་ལ། ཕྲད་སོགས་རང་ལ་མཚུངས་པར་
ཐལ་བས་རྩོད་པ་དང་། ཐལ་བ་དེ་འདྲ་བ་གཏན་ཚིགས་ཡང་དག་མིན་པའི་རྩོད་པ་དང་། རང་ཕྱོགས་མེད་
པའི་སུན་ཅི་ཕྱིན་དུ་རྒོལ་བ་ཡིན་པའི་རྩོད་པ་གསུམ། དང་པོ། ༈ སུན་འབྱིན་འདིས་ནི་སུན་
དབྱུང་ཕྲད་ནས་སུན་འབྱིན་ནམ། །མ་འཕྲད་འབྱིན་ཞེས་སྐྱོན་འདི་ཁྱོད་ལའང་
འབྱིན་མིན་ནམ། །གཉིས་པོ་སྤངས་ནས་རྟོག་པ་གཞན་ཡང་ཡོད་མ་ཡིན། །
དེ་སྐད་སྨྲ་ཞིང་རང་ཕྱོགས་ཁོ་ན་རྣམ་འཇོམས་པ། །དེ་ཚེ་ཁྱོད་ཀྱིས་སུན་དབྱུང་
སུན་འབྱིན་ནུས་མ་ཡིན། །གཉིས་པ། ༈ རང་གི་ཚིག་ལའང་ཐལ་བ་མཚུངས་
པའི་ལྟག་ཆོད་ཀྱིས། །རིགས་པ་མེད་པར་དངོས་པོ་ཀུན་ལ་སྐུར་འདེབས་ཕྱིར།།
ཁྱོད་ནི་སྐྱེ་བོ་དམ་པས་བཞེད་པར་མི་འགྱུར་ཞིང༌། །གསུམ་པ། ༈ རང་ཕྱོགས་
མེད་པས་སུན་ཅི་ཕྱིན་དུ་རྒོལ་བའང་ཡིན། །གཉིས་པ་ལན་ལ། ཕྲད་སོགས་ཀྱི་ལན་བསྟན་
པ་དང་། ལན་ལྷག་མ་གོང་དུ་བཤད་ཟིན་པར་བསྟན་པ་གཉིས། དང་པོ་ལ་རྩོད་པ་དེ་གཞན་ཕྱོགས་ལ་འགྱུར་
གྱི་རང་ཕྱོགས་ལ་མི་འགྱུར་པར་མདོར་བསྟན། དེ་རིགས་པས་རྒྱས་པར་བཤད་པ་གཉིས། དང་པོ། ༈ སུན་
འབྱིན་པ་ཡིས་སུན་དབྱུང་ཕྲད་དང་མ་འཕྲད་པར། །སུན་འབྱིན་བྱེད་ཅེས་སྨྲས་
2 9 8

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང༌།
པའི་ཉེས་པ་འདི་གང་ལ།།ངེས་པར་ཕྱོགས་ཡོད་དེ་ལ་འགྱུར་གྱི་བདག་ལ་
ཕྱོགས། །ཡོད་པ་མིན་པས་ཐལ་བར་འགྱུར་བ་སྲིད་མ་ཡིན། །གཉིས་པ་ལ། དཔེ་
བསྟན་པ་དང་། དོན་སྒྲུབ་པ། ཇི་ལྟར་བརྗོད་ཀྱང་རང་བཞིན་མེད་པའི་ཕྱོགས་སུན་འབྱིན་མི་ནུས་པའི་ཚུལ་
གྱིས་མཇུག་བསྡུ་བ་གསུམ། དང་པོ་ལ། གཟུགས་བརྙན་གྱི་དཔེ་སྤྱིར་བསྟན་དང་། གཟུགས་བརྙན་མི་བདེན་
ཀྱང་དེ་ལ་བརྟེན་ནས་གདོང་གི་དྲི་མ་སྦྱང་ནུས་པའི་དཔེ་བྱེ་བྲག་ཏུ་བཤད་པ་གཉིས། དང་པོ། ༈ ཇི་ལྟར་
ཉི་མའི་དཀྱིལ་འཁོར་ལ་ཡོད་ཁྱད་པར་རྣམས། །གཟུགས་བརྙན་ལ་ཡང་མཐོང་
འགྱུར་དེའི་ཚེ་ཉི་མ་དང་། །ཕྲད་དང་མ་འཕྲད་འཐད་པ་མེད་པར་གཟུགས་
བརྙན་ནི། །ཐ་སྙད་ཙམ་དུ་རྟེན་ཅིང་འབྲེལ་བར་འབྱུང་བ་ཡིན། །གཉིས་པ།
༈ དེར་ནི་མེད་ཀྱང་རང་གི་བྱད་བཞིན་མཛེས་པ་དག །སྒྲུབ་པར་བྱེད་པ་
དེ་བཞིན་འདིར་ཡང་ཤེས་རབ་གདོང་། །སྦྱང་བར་བྱ་ལ་ནུས་པ་མཐོང་བའི་
གཏན་ཚིགས་ནི། །མི་བདེན་པས་ཀྱང་བསྒྲུབ་བྱ་རྟོགས་པར་ཤེས་པར་བྱ། །
གཉིས་པ་དོན་སྒྲུབ་པ། ༈ གལ་ཏེ་རང་གི་གོ་བྱེད་གཏན་ཚིགས་དངོས་ཉིད་དང༌།
དངོས་སུ་གོ་བྱ་བསྒྲུབ་བྱའི་ངོ་བོའང་ཡོད་གྱུར་ན། །ཕྲད་སོགས་རིགས་པ་ཉེ་
བར་སྦྱོར་བར་འགྱུར་ཞིག་ན། །དེ་ནི་མེད་པས་ཁྱེད་ཀྱི་ཡི་ཆད་འབའ་ཞིག་
ཡིན། །གསུམ་པ་མཇུག་བསྡུ་བ། ༈ དངོས་རྣམས་རང་བཞིན་མེད་པར་རྟོགས་སུ་
གཞུག་པར་ནི། །སླ་བ་དེ་ལྟར་རང་བཞིན་ཡོད་པར་གཞན་དག་ལ། །བདེ་
བླག་ཉིད་དུ་བསྒྲུབ་པར་ནུས་པ་མ་ཡིན་ན། །ཅི་ཕྱིར་རྟོག་གེ་ངན་པས་འཇིག་
རྟེན་འདིར་བཅོལ་བྱེད། །གཉིས་པ་ལྷག་མ་ཞལ་འཕང་བ། ༈ སུན་འབྱིན་ལྷག་མ་
29 9

ཀུན་མཁྱེན་མི་ཕམ་རྒྱ་མཚོའི་གསུང༌།
གོང་དུ་བསྟན་པའང་ཤེས་བྱས་ནས། །ཕྲད་པའི་བརྟག་པ་ལ་སོགས་ལན་དུ་
འདིར་བརྗོད་བྱ། །སུན་ཅི་ཕྱིན་དུ་རྒོལ་བའང་ཇི་ལྟར་ཡོད་མིན་ཞེས། །སྔར་
བཤད་ལྷག་མ་ཕྱོགས་འདི་ཉིད་ཀྱིས་རྟོགས་པར་བྱ། །གཉིས་པ་རིགས་པས་གཏན་
ལ་ཕབ་པའི་སྟོང་ཉིད་ཀྱི་དབྱེ་བ་ལ། མདོར་བསྟན་དང་། རྒྱས་པར་བཤད་གཉིས། དང་པོ། ༈ བདག་
མེད་འདི་ནི་འགྲོ་བ་རྣམས་དགྲོལ་ཕྱིར། །ཆོས་དང་གང་ཟག་དབྱེ་བས་རྣམ་
གཉིས་གསུངས། །དེ་ལྟར་སྟོན་པས་སླར་ཡང་འདི་ཉིད་ནི། །གདུལ་བྱ་རྣམས་
ལ་ཕྱེ་སྟེ་རྣམ་མང་གསུངས། །སྤྲོས་དང་བཅས་པ་སྟོང་པ་ཉིད། །བཅུ་དྲུག་
བཤད་ནས་མདོར་བསྡུས་ཏེ། །སླར་ཡང་བཞིར་བཤད་དེ་དག་ནི། །ཐེག་ཆེན་
དུ་ཡང་བཞེད་པ་ཡིན། ། གཉིས་པ་ལ། རྒྱས་པར་བཅུ་དྲུག་ཏུ་དབྱེ་བ་དང་། བསྡུས་ཏེ་བཞིར་
དབྱེ་བ་གཉིས། དང་པོ་ལ། ནང་སྟོང་པ་ཉིད་སོགས་བཞི་བཤད་པ་དང་། ཆེན་པོ་སྟོང་པ་ཉིད་སོགས་བཞི་
དང་། མཐའ་ལས་འདས་པ་སྟོང་པ་ཉིད་སོགས་བཞི། ཆོས་ཐམས་ཅད་སྟོང་པ་ཉིད་སོགས་བཞི་བཤད་པ་
དང་བཞིའོ། །དང་པོ། ནང་སྟོང་པ་ཉིད། ཕྱི་སྟོང་པ་ཉིད། ཕྱི་ནང་སྟོང་པ་ཉིད། སྟོང་པ་ཉིད་སྟོང་པ་ཉིད་དང་
བཞི་ལས། དང་པོ། ༈ གང་ཕྱིར་དེ་ཡི་རང་བཞིན་དེ།།ཡིན་ཕྱིར་མིག་ནི་མིག་གིས
སྟོང༌། །དེ་བཞིན་རྣ་བ་སྣ་དང་ལྕེ། །ལུས་དང་ཡིད་ཀྱང་བསྙད་པར་བྱ། །ཐེར་
ཟུག་གནས་པ་མ་ཡིན་དང་། །འཇིག་པ་མ་ཡིན་ཉིད་ཀྱི་ཕྱིར། །མིག་ལ་སོགས་
པ་དྲུག་པོ་ཡི། །རང་བཞིན་མེད་ཉིད་གང་ཡིན་པ། །དེ་ནི་ནང་སྟོང་ཉིད་དུ་
འདོད། ། གཉིས་པ། ༈ གང་ཕྱིར་དེ་ཡི་རང་བཞིན་དེ། །ཡིན་ཕྱིར་གཟུགས་ནི་
གཟུགས་ཀྱིས་སྟོང་། །སྒྲ་དང་དྲི་རོ་རེག་བྱ་དང་། །ཆོས་རྣམས་ཉིད་ཀྱང་དེ་
བཞིན་ནོ། །གཟུགས་སོགས་རང་བཞིན་མེད་པ་ཉིད། །ཕྱི་རོལ་སྟོང་པ་ཉིད་
3 0 0

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
དུ་འདོད། །གསུམ་པ། ༈ གཉི་ག་རང་བཞིན་མེད་པ་ནི། །ཕྱི་ནང་སྟོང་པ་ཉིད་
ཡིན་ནོ། །བཞི་པ། ༈ ཆོས་རྣམས་རང་བཞིན་མེད་པ་ཉིད། །མཁས་པས་སྟོང་
པ་ཉིད་ཅེས་བསྙད། །སྟོང་ཉིད་དེ་ཡང་སྟོང་ཉིད་ཀྱི། །ངོ་བོས་སྟོང་པར་འདོད་
པ་ཡིན། །སྟོང་ཉིད་ཅེས་བྱའི་སྟོང་ཉིད་གང་། །སྟོང་ཉིད་སྟོང་ཉིད་དུ་འདོད་དེ། །
སྟོང་ཉིད་དངོས་པོའི་བློ་ཅན་གྱི། །འཛིན་པ་བཟློག་ཕྱིར་གསུངས་པ་ཡིན། །
གཉིས་པ་ལ། ཆེན་པོ། དོན་དམ་པ། འདུས་བྱས། འདུས་མ་བྱས་སྟོང་པ་ཉིད་དང་བཞི་ལས། དང་པོ་ནི།
༈ སེམས་ཅན་སྣོད་ཀྱི་འཇིག་རྟེན་ནི། །མ་ལུས་ཁྱབ་བྱེད་ཉིད་ཕྱིར་དང༌། །
ཚད་མེད་དཔེ་ཡི་མུ་མཐའ་ནི། །མེད་ཕྱིར་ཕྱོགས་རྣམས་ཆེན་པོ་ཉིད། །འདི་
དག་བཅུ་ཆར་ཕྱོགས་རྣམས་ཀྱིས། །སྟོང་པ་ཉིད་དེ་གང་ཡིན་པ། །ཆེན་པོ་སྟོང་
པ་ཉིད་ཡིན་ཏེ། །ཆེན་པོར་འཛིན་པ་བཟློག་ཕྱིར་གསུངས། །གཉིས་པ། ༈ འདི་
ནི་དགོས་པ་མཆོག་ཡིན་པས། །དོན་དམ་མྱ་ངན་འདས་པ་ཡིན། །དེ་ནི་དེ་ཡིས་
སྟོང་ཉིད་གང་། །དེ་ནི་དོན་དམ་སྟོང་པ་ཉིད། །མྱ་ངན་འདས་དངོས་བློ་ཅན་གྱི།།
འཛིན་པ་བཟློག་པར་བྱ་བའི་ཕྱིར། །དོན་དམ་མཁྱེན་པས་དོན་དམ་པ། །སྟོང་
པ་ཉིད་ནི་བསྟན་པར་མཛད། །གསུམ་པ། ༈ རྐྱེན་ལས་བྱུང་ཕྱིར་ཁམས་གསུམ་
པོ༑ ༑འདུས་བྱས་ཡིན་པར་ངེས་པར་བསྙད། །དེ་ཉིད་དེ་ཡིས་སྟོང་ཉིད་གང༌། །
དེ་ནི་འདུས་བྱས་སྟོང་ཉིད་བསྙད། །ཁཞི་པ། ༈ གང་ལ་སྐྱེ་ནས་འཇིག་མེད་པ། །
དེ་ནི་འདུས་མ་བྱས་ཞེས་བྱ། །དེ་ཡི་སྟོང་ཉིད་གང་ཡིན་པ། །དེ་ནི་འདུས་མ་
བྱས་སྟོང་ཉིད། །གསུམ་པ་ལ། མཐའ་ལས་འདས་སྟོང་། ཐོག་མ་དང་མཐའ་མ་མེད་སྟོང་།དོར་བ་
30 1

ཀུན་མཁྱེན་མི་ཕམ་རྒྱ་མཚོའི་གསུང༌།
མེད་སྟོང༌། རང་བཞིན་སྟོང་པ་ཉིད་བཞི་ལས། དང་པོ། ༈ གང་ལ་མཐའ་ནི་ཡོད་མིན་པ། །
དེ་ནི་མཐའ་ལས་འདས་པར་བརྗོད། །དེ་ཡི་སྟོང་ཉིད་གང་ཡིན་པ། །དེ་ནི་
མཐའ་ལས་འདས་སྟོང་ཉིད། །གཉིས་པ། ༈ ཐོག་མ་དང་པོ་ཐ་མ་མཐའ། །དེ
དག་མེད་ཕྱིར་འཁོར་བ་ནི། །ཐོག་མ་ཐ་མ་མེད་པར་བརྗོད། །འགྲོ་འོང་བྲལ་
ཕྱིར་རྨི་ལམ་ལྟའི། །སྲིད་འདི་དེ་ཡིས་དབེན་ཉིད་གང༌། །དེ་ནི་ཐོག་མ་དང་
ཐ་མ། །མེད་པའི་སྟོང་པ་ཉིད་དོ་ཞེས། །བསྟན་བཅོས་ལས་ནི་ངེས་པར་བསྙད།།
གསུམ་པ། ༈ དོར་བ་ཞེས་བྱ་འཐོར་བ་དང༌། །བོར་བ་ལ་ནི་ངེས་པར་བརྗོད། །
དོར་མེད་གཏོང་བ་མེད་པ་སྟེ། །འགའ་ཡང་བོར་མེད་གང་ཡིན་པའོ། །དོར་
བ་མེད་པ་དེ་ཉིད་ཀྱིས། །དེ་ཉིད་སྟོང་པ་གང་ཡིན་པ། །དེ་ཡི་ཕྱིར་ན་དོར་མེད་
པ༑ ༑སྟོང་པ་ཉིད་ཅེས་བྱ་བར་བརྗོད། །བཞི་པ། ༈ འདུས་བྱས་ལ་སོགས་ངོ་
བོ་ཉིད། །གང་ཕྱིར་སློབ་མ་རང་སངས་རྒྱས། །རྒྱལ་སྲས་དེ་བཞིན་གཤེགས་
རྣམས་ཀྱིས། །མ་མཛད་དེ་ཕྱིར་འདུས་བྱས་ལ། །སོགས་པ་རྣམས་ཀྱི་ངོ་བོ་
ཉིད། །རང་བཞིན་ཉིད་དུ་བསྙད་པ་སྟེ། །དེ་ནི་དེ་ཡིས་སྟོང་ཉིད་གང༌། །དེ་
ནི་རང་བཞིན་སྟོང་པ་ཉིད། །བཞི་པ་ལ། ཆོས་ཐམས་ཅད་སྟོང་པ་ཉིད་དང་། རང་གི་མཚན་ཉིད་
སྟོང་པ་ཉིད་དང་། དམིགས་པ་མེད་པ་སྟོང་པ་ཉིད་དང་། ངོ་བོ་མེད་པས་ངོ་བོ་ཉིད་སྟོང་པ་ཉིད་བཞི་ལས།
དང་པོ། ༈ ཁམས་བཅོ་བརྒྱད་དང་རེག་དྲུག་དང༌། །དེ་ལས་བྱུང་བའི་ཚོར་དྲུག་
དང༌། །གཟུགས་ཅན་གཟུགས་ཅན་མིན་དེ་བཞིན། །འདུས་བྱས་འདུས་མ་
བྱས་ཆོས་རྣམས། །ཆོས་དེ་དག་ནི་ཐམས་ཅད་ཀྱི། །དེ་དག་གིས་དབེན་སྟོང་
302

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
ཉིད་གང༌། །གཉིས་པ་ལ་བསྟན་བཤད་བསྡུ་གསུམ་ལས།དང་པོ།༈ གཟུགས་ལ་སོགས་
པའི་དངོས་མེད་གང་། །དེ་ནི་རང་མཚན་སྟོང་པ་ཉིད། །གཉིས་པ་ལ། གཞི་ཡི་ཆོས
ཀྱི་རང་མཚན། ལམ་གྱི་ཆོས་ཀྱི་རང་མཚན། འབྲས་བུའི་ཆོས་ཀྱི་རང་མཚན་གསུམ། དང་པོ། ༈ གཟུགས་
ནི་གཟུགས་རུང་མཚན་ཉིད་ཅན། །ཚོར་བ་མྱོང་བའི་མཚན་ཉིད་ཅན། །འདུ་
ཤེས་མཚན་མར་འཛིན་པ་སྟེ། །འདུ་བྱེད་མངོན་པར་འདུ་བྱེད་པའོ། །ཡུལ་
ལ་སོ་སོར་རྣམ་རིག་པ། །རྣམ་ཤེས་རང་གི་མཚན་ཉིད་དོ། །ཕུང་པོ་སྡུག་བསྔལ་
རང་མཚན་ཉིད། །ཁམས་ཀྱིས་བདག་ཉིད་སྦྲུལ་གདུག་འདོད། །སྐྱེ་མཆེད་
རྣམས་ནི་སངས་རྒྱས་ཀྱིས། །སྐྱེ་བའི་སྒོར་གྱུར་ཉིད་དུ་གསུངས། །རྟེན་ཅིང་
འབྲེལ་བར་འབྱུང་བ་གང་། །དེ་ནི་འདུ་འཕྲོད་མཚན་ཉིད་དོ། །གཉིས་པ།
༈ གཏོང་བ་སྦྱིན་པའི་ཕ་རོལ་ཕྱིན། །ཚུལ་ཁྲིམས་གདུང་མེད་མཚན་ཉིད་
བཟོད། །ཁྲོ་མེད་མཚན་ཉིད་བརྩོན་འགྲུས་ཀྱི། །ཁ་ན་མ་ཐོ་མེད་ཉིད་དོ། །
བསམ་གཏན་སྡུད་པའི་མཚན་ཉིད་ཅན། །ཤེས་རབ་ཆགས་མེད་མཚན་ཉིད་
དེ༑ ༑ཕ་རོལ་ཕྱིན་པ་དྲུག་རྣམས་ཀྱི། །མཚན་ཉིད་འདི་དག་ཡིན་པར་བརྗོད།
བསམ་གཏན་རྣམས་དང་ཚད་མེད་དང༌། །དེ་བཞིན་གཞན་གང་གཟུགས་
མེད་པ། །དེ་དག་ཡང་དག་མཁྱེན་པ་ཡིས། །མི་འཁྲུག་མཚན་ཉིད་ཅན་དུ་
གསུངས། །བྱང་ཆུབ་ཕྱོགས་ནི་སུམ་ཅུ་བདུན། །ངེས་པར་འབྱུང་བྱེད་རང་
མཚན་ཉིད། །སྟོང་པ་ཉིད་ཀྱི་མཚན་ཉིད་ནི། །དམིགས་པ་མེད་པས་རྣམ་དབེན་
ཉིད། །མཚན་མ་མེད་པའི་ཞི་ཉིད་དེ། །གསུམ་པའི་མཚན་ཉིད་སྡུག་བསྔལ་
303

ཀུན་མཁྱེན་མི་ཕམ་རྒྱ་མཚོའི་གསུང་།
དང་། །གཏི་མུག་མེད་པའོ་རྣམ་ཐར་གྱི། །མཚན་ཉིད་རྣམ་པར་གྲོལ་བྱེད་པའོ།།
གསུམ་པ། ༈ སྟོབས་ཞེས་བྱ་བ་ཤིན་ཏུ་ནི། །རྣམ་པར་ངེས་པའི་རང་བཞིན་
གསུངས། །སྐྱོབ་པའི་མི་འཇིགས་པ་རྣམས་ནི། །ཤིན་ཏུ་བརྟན་པའི་ངོ་བོ་ཡིན།།
སོ་སོ་ཡང་དག་རིག་རྣམས་ནི། །སྤོབས་སོགས་ཚད་མེད་མཚན་ཉིད་ཅན། །
འགྲོ་ལ་ཕན་པ་ཉེར་སྒྲུབ་པ། །བྱམས་པ་ཆེན་པོ་ཞེས་བྱའོ། །སྡུག་བསྔལ་ཅན་
རྣམས་ཡོངས་སྐྱོབ་པ། །ཐུགས་རྗེ་ཆེན་པོ་དགའ་བ་ནི། །རབ་དགའི་མཚན་
ཉིད་བཏང་སྙོམས་ནི། །མ་འདྲེས་མཚན་ཉིད་ཅན་ཞེས་བྱ། །སངས་རྒྱས་ཆོས་
ནི་མ་འདྲེས་པ། །བཅུ་དང་བརྒྱད་དུ་གང་འདོད་དག །གང་ཕྱིར་སྟོན་དེས་མི་
འཕྲོག་པ། །དེ་ཕྱིར་མི་འཕྲོག་རང་མཚན་ཉིད། །རྣམ་ཀུན་མཁྱེན་ཉིད་ཡེ་ཤེས་
ནི༑ ༑མངོན་སུམ་མཚན་ཉིད་ཅན་དུ་འདོད། །གཞན་ནི་ཉི་ཚེ་པ་ཉིད་ཀྱིས། །
མངོན་སུམ་ཞེས་བྱར་མི་འདོད་དོ། །གསུམ་པ་དོན་བསྡུ་བ། ༈ གང་ཞིག་འདུས་བྱས་
མཚན་ཉིད་དང༌། །འདུས་མ་བྱས་པའི་མཚན་ཉིད་གང་། །དེ་དེ་ཁོ་ནས་སྟོང་
པ་ཉིད། །དེ་ནི་རང་མཚན་སྟོང་ཉིད་བརྗོད། །གསུམ་པ། ༈ ད་ལྟ་བ་འདི་མི་གནས་
ཤིང་། །འདས་དང་མ་འོངས་ཡོད་མ་ཡིན། །གང་དུ་དེ་དག་མི་དམིགས་པ། །
དེ་ལ་མི་དམིགས་པ་ཞེས་བརྗོད། །མི་དམིགས་པ་དེ་རང་ངོ་བོ། །དེ་ཡིས་དབེན་
པ་ཉིད་གང་དེ། །ཐེར་ཟུག་གནས་དང་འཇིག་མིན་པས། །མི་དམིགས་ཞེས་
བྱའི་སྟོང་ཉིད་དོ། །བཞི་པ། ༈ རྐྱེན་ལས་བྱུང་ཕྱིར་དངོས་རྣམས་ལ། །འདུས་
པ་པ་ཡི་ངོ་བོ་མེད། །འདུས་པ་པ་ནི་དེ་ཉིད་ཀྱིས། །སྟོང་ཉིད་དངོས་མེད་སྟོང་
304

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
ཉིད་དོ། །གཉིས་པ་ལ། དབྱེ་བ་དངོས་དང༌། ཞར་བྱུང་སྟོང་ཉིད་ཉི་ཤུ་པོའི་མཇུག་བསྡུ་བ་གཉིས། དང་
པོ་ལ། དངོས་པོ་སྟོང་པ། དངོས་མེད་སྟོང་པ། རང་གི་ངོ་བོས་སྟོང་པ། གཞན་གྱི་ངོ་བོས་སྟོང་པ་བཞི། དང་པོ།
༈ དངོས་པོའི་སྒྲས་ནི་མདོར་བསྡུ་ན། །ཕུང་པོ་ལྔ་རྣམས་བརྗོད་པ་ཡིན། །
དེ་རྣམས་དེ་ཡིས་སྟོང་ཉིད་གང༌། །དེ་དངོས་སྟོང་པ་ཉིད་དུ་བཤད། ། གཉིས་པ།
༈ མདོར་ན་དངོས་པོ་མེད་པ་ནི། །འདུས་མ་བྱས་ཆོས་རྣམས་ལ་བརྗོད། །
དེ་ཉིད་དངོས་མེད་དེས་སྟོང་ཉིད། །དངོས་པོ་མེད་པ་སྟོང་ཉིད་དོ། །གསུམ་པ།
༈ རང་བཞིན་ངོ་བོ་མེད་ཉིད་ནི། །རང་བཞིན་ཞེས་བྱའི་སྟོང་ཉིད་དེ། །འདི་
ལྟར་རང་བཞིན་མ་བྱས་པས། །རང་བཞིན་ཞེས་ནི་བྱ་བར་བསྙད། །བཞི་པ།
༈ སངས་རྒྱས་རྣམས་ནི་བྱུང་བའམ། །མ་བྱུང་རུང་སྟེ་དངོས་སུ་ན། །དངོས་
པོ་ཀུན་གྱི་སྟོང་པ་ཉིད། །གཞན་གྱི་དངོས་པོར་རབ་ཏུ་བསྒྲགས། །ཡང་དག་
མཐའ་དང་དེ་བཞིན་ཉིད། །གང་དེ་གཞན་དངོས་སྟོང་ཉིད་དོ། །གཉིས་པ་མཇུག་
བསྡུ་བ། ༈ ཤེས་རབ་ཕ་རོལ་ཕྱིན་གཞུང་ལས། །དེ་དག་དེ་སྐད་རབ་ཏུ་བསྒྲགས།།
གསུམ་པ་སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ་ནི། ༈ དེ་ལྟར་བློ་གྲོས་ཟེར་གྱིས་
སྣང་བ་གསལ་བྱས་པ། །རང་གི་ལག་ན་གནས་པའི་སྐྱུ་རུ་ར་བཞིན་དུ། །སྲིད་
གསུམ་འདི་དག་མ་ལུས་གདོད་ནས་སྐྱེ་མེད་པར། །རྟོགས་དེ་ཐ་སྙད་བདེན་
པའི་སྟོབས་ཀྱིས་འགོག་པར་འགྲོ། །རྟག་ཏུ་འགོག་པར་གཏོགས་པའི་བསམ་
ལྡན་ཡིན་མོད་ཀྱི། །འགྲོ་བ་མགོན་མེད་པ་ལ་སྙིང་རྗེའང་སྐྱེད་པར་བྱེད། །
བདེ་གཤེགས་གསུང་སྐྱེས་སངས་རྒྱས་འབྲིང་བཅས་མ་ལུས་ཀུན། །གོང་དུ་
305

ཀུན་མཁྱེན་མི་ཕམ་རྒྱ་མཚོའི་གསུང༌།
འགྲོ་བའི་བློ་ཡིས་ཕམ་པར་བྱེད་པའང་ཡིན།།ཀུན་རྫོབ་དོན་དམ་གཤོག་ཡངས་
དཀར་པོ་རྒྱས་གྱུར་པ། །ངང་པའི་རྒྱལ་པོ་དེ་ནི་སྐྱེ་བོའི་ངང་བ་ཡིས། །མདུན་
དུ་བདར་ནས་དགེ་བའི་རླུང་གི་ཤུགས་སྟོབས་ཀྱིས། །རྒྱལ་བའི་ཡོན་ཏན་རྒྱ་
མཚོའི་ཕ་རོལ་མཆོག་ཏུ་འགྲོ། ། ༈ དབུ་མ་ལ་འཇུག་པ་ལས། མངོན་དུ་གྱུར་
པ་ཞེས་བྱ་བ་བྱང་ཆུབ་སེམས་དཔའི་སེམས་བསྐྱེད་པ་དྲུག་པའོ།། །།།
གསུམ་པ་རིང་དུ་སོང་བ་སོགས་བཞི་བཤད་པ་ལ། ས་བདུན་པ་རིང་དུ་སོང་བ།ས་བརྒྱད་པ་མི་གཡོ་བ།
དགུ་པ་ལེགས་པའི་བློ་གྲོས། བཅུ་པ་ཆོས་ཀྱི་སྤྲིན་བཤད་པ་བཞི། དང་པོ། ༈ རིང་དུ་སོང་བ་འདིར་
ནི་སྐད་ཅིག་དང༌། །སྐད་ཅིག་ལ་ནི་འགོག་ལ་འཇུག་འགྱུར་ཞིང༌། །ཐབས་
རིང་ཀྱི་ཕ་རོལ་ཕྱིན་ལེགས་འབར་བ་ཐོབ། ། ༈ དབུ་མ་ལ་འཇུག་པ་ལས།
དུ་སོང་བ་ཞེས་བྱ་བ་བྱང་ཆུབ་སེམས་དཔའི་སེམས་བསྐྱེད་པ་བདུན་པའོ།། །།
གཉིས་པ་ལ། ས་བརྒྱད་པ་ཐོབ་ཚུལ། ས་དེར་སྨོན་ལམ་གྱི་ཕར་ཕྱིན་ལྷག་ཚུལ། ས་དེའི་ཡོན་ཏན་གྱི་ཁྱད་
པར་བསྟན་པ་དང་གསུམ། དང་པོ་ནི། ཡང་ཡང་སྔར་དགེ་ལས་ལྷག་ཐོབ་བྱའི་ཕྱིར།
གང་དུ་ཕྱིར་མི་ལྡོག་པ་ཉིད་གྱུར་པ། །མི་གཡོ་དེ་ལ་བདག་ཉིད་ཆེ་དེ་འཇུག །
གཉིས་པ། ༈ དེ་ཡི་སྨོན་ལམ་རྣམ་པར་དག་འགྱུར་ཞིང༌། །གསུམ་པ་ལ་སྲིད་པ་འགགས་
པའི་ཡོན་ཏན་དང་། འགགས་ཀྱང་སྲིད་པར་སྤྲུལ་པ་སྟོན་པའི་ཡོན་ཏན་གཉིས། དང་པོ་ལ། སྲིད་པར་
མཚམས་སྦྱོར་བ་ཡོངས་སུ་སྤངས་ཀྱང་སྲིད་པར་རྣམ་རོལ་སྟོན་པའི་ཆོས་ཐོབ་པར་དེ་བཞིན་གཤེགས་པས་
བསྐུལ་བ་དང་། དྲི་མ་ཡོངས་སུ་སྤངས་པའི་ཡོན་ཏན་གཉིས། དང་པོ་ནི། ༈ རྒྱལ་བ་རྣམས་ཀྱིས་
འགོག་ལས་སློང་བར་མཛད། །གཉིས་པ་ནི། ༈ ཆགས་པ་མེད་པའི་བློ་ནི་སྐྱོན་
རྣམས་དག་དང་ལྷན་ཅིག་མི་གནས་ཕྱིར། །ས་བརྒྱད་པ་ལ་དྲི་མ་དེ་དག་རྩཪ་
3 06

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
བཅས་ཉེ་བར་ཞི་གྱུར་ཞིང་། །ཉོན་མོངས་ཟད་ཅིང་ཁམས་གསུམ་བླ་མར་གྱུར་
ཀྱང་སངས་རྒྱས་རྣམས་ཀྱི་ནི། །འབྱོར་བ་མཁའ་ལྟར་མཐའ་བྲལ་མ་ལུས་ཐོབ་
པར་ནུས་མ་ཡིན། །གཉིས་པ། ༈ འཁོར་བ་འགགས་ཀྱང་དབང་རྣམས་བཅུ་པོ་
ཐོབ་པར་གྱུར་ཅིང་དེ་དག་གིས། །སྲིད་པའི་འགྲོ་བར་རང་གི་བདག་ཉིད་སྣ་
ཚོགས་སྟོན་པར་བྱེད་པར་འགྱུར། །དབུ་མ་ལ་འཇུག་པ་ལས།མི་གཡོ་བ་ཞེས་
བྱ་བ་བྱང་ཆུབ་སེམས་དཔའི་སེམས་བསྐྱེད་པ་བརྒྱད་པའོ། ། ། །
གསུམ་པ། དགུ་པ་ལ་ནི་དེའི་སྟོབས་ལྟ་ཞིག་མཐའ་དག་རྫོགས་པར་དག་འགྱུར་
ཞིང་། །དེ་བཞིན་ཡང་དག་རིག་ཆོས་རང་གི་ཡོན་ཏན་ཡོངས་སུ་རྫོགས་པའང་
འཐོབ། །དབུ་མ་ལ་འཇུག་པ་ལས། ལེགས་པའི་བློ་གྲོས་ཞེས་བྱ་བ་བྱང་ཆུབ་
སེམས་དཔའི་སེམས་བསྐྱེད་པ་དགུ་པའོ། ། ། །
བཞི་པ་ས་བཅུ་བ་ལ། ས་དེའི་ཁྱད་པར་ཀྱི་ཡོན་ཏན། ཡེ་ཤེས་ཀྱི་ཕར་ཕྱིན་དག་ཚུལ། སའི་ངེས་ཚིག་དང་
མཐུན་པའི་ཡོན་ཏན་གསུམ། དང་པོ། བཅུ་པའི་ས་ལ་དེ་ཡིས་ཀུན་ནས་སངས་རྒྱས་རྣམས་
ལས་དབང་བསྐུར་བ། །དམ་པ་འཐོབ་ཅིང་གཉིས་པ། ༈ ཡེ་ཤེས་ལྷག་པར་
མཆོག་ཏུ་བྱུང་བར་གྱུར་པའང་ཡིན། །གསུམ་པ། ༈ ཆར་སྤྲིན་རྣམས་ལས་ཆུ་
ཆར་འབབ་པ་ཇི་ལྟར་དེ་བཞིན་འགྲོ་རྣམས་ཀྱི། །དགེ་བའི་ལོ་ཏོག་ཆེད་དུ་རྒྱལ་
སྲས་ལས་ཀྱང་ལྷུན་གྲུབ་ཆོས་ཆར་འབབ། །དབུ་མ་ལ་འཇུག་པ་ལས། ཆོས་
ཀྱི་སྤྲིན་ཞེས་བྱ་བ་བྱང་ཆུབ་སེམས་དཔའི་སེམས་བསྐྱེད་པ་བཅུ་པའོ།། །།
གཉིས་པ་སའི་ཡོན་ཏན་ལ། ས་དང་པོར་བྱུང་བའི་ཡོན་ཏན་བརྒྱ་ཕྲག་བཅུ་གཉིས་པོ་བཤད་པ་དང༌། དེས་
307

ཀུན་མཁྱེན་མི་ཕམ་རྒྱ་མཚོའི་གསུང༌།
གཞན་ལ་བསྒྲེ་ཚུལ་གཉིས། དང་པོ། དེ་ཚེ་འདིས་ནི་སངས་རྒྱས་བརྒྱ་མཐོང་ཞིང་། །
དེ་དག་བྱིན་གྱིས་བརླབས་ཀྱང་འདི་ཡིས་ཐོབ། །དེ་ཉིད་ཚེ་ན་བསྐལ་པ་བརྒྱར་
གནས་ཤིང་། །དེ་སྙེད་སྔོན་དང་ཕྱི་མའི་མཐར་ཡང་འཇུག །ཏིང་འཛིན་བརྒྱ་
ལ་འཇུག་ཅིང་ལྡང་བྱེད་དེ། །འཇིག་རྟེན་ཁམས་བརྒྱ་གཡོ་ཞིང་སྣང་བར་ནུས། །
དེ་བཞིན་སེམས་ཅན་བརྒྱ་ཕྲག་སྨིན་བྱེད་ཅིང༌། །བརྒྱ་ཕྲག་ཞིང་དག་ཏུ་ཡང་
འགྲོ་བར་འགྱུར། །དེ་ནི་རང་གི་ལུས་བརྒྱ་སྟོན་བྱེད་ཅིང་། །རང་གི་ལུས་ལ་
ཆོས་སྒོ་བརྒྱ་ཡང་སྟོན། །མཛེས་པའི་ལུས་རེ་ལ་ཡང་རང་གི་འཁོར། །རྒྱལ་
བའི་སྲས་པོ་བརྒྱ་ཕྲག་ལྡན་པར་སྟོན། །བློ་ལྡན་རབ་དགའ་ལ་གནས་ཡོན་
ཏན་འདི་དག་སྟེ། ། གཉིས་པ་ལ་མ་དག་པའི་ས་ལྷག་མ་དྲུག་ལ་གོང་གི་གྲངས་འགྱུར་གྱིས་བསྒྲེ
བ་དང༌། དག་པ་ས་གསུམ་ལ་རྡུལ་གྲངས་ཀྱིས་བསྒྲེ་བ་གཉིས། དང་པོ། ༈ དེ་བཞིན་དྲི་མེད་ཐོབ་
པར་འགྱུར་བའི་ཡོན་ཏན་ཡང་། །དེ་དག་སྟོང་ནི་ཐོབ་པར་འགྱུར་ཏེ་ས་ལྔ་པོ། །
འདི་དག་ལ་གནས་རིམ་པ་བཞིན་དུ་འབུམ་ཕྲག་འཐོབ། །བྱེ་བ་བརྒྱ་འཐོབ་
བྱེ་བ་སྟོང་ཕྲག་ཐོབ་པར་འགྱུར། །བྱེ་བ་བརྒྱ་ཕྲག་སྟོང་འགྱུར་ཐོབ་ཅིང་བྱེ་བ་
ཕྲག །ཁྲག་ཁྲིག་ཕྲག་བརྒྱར་གྱུར་པ་དེ་ཉིད་སྟོང་ཕྲག་ཏུ། །ཡོངས་སུ་བསྒྱུར་
བ་མཐའ་དག་རབ་ཏུ་འཐོབ་པར་འགྱུར། །གཉིས་པ་ལ། བརྒྱད་པའི་ཡོན་ཏན། དགུ་པའི་
ཡོན་ཏན། བཅུ་པའི་ཡོན་ཏན་གསུམ། དང་པོ། ༈ མི་གཡོའི་སར་གནས་རྣམ་རྟོག་མེད་
པ་དེས། །སྟོང་གསུམ་བརྒྱ་ཕྲག་སྟོང་བསྡོམས་འཇིག་རྟེན་ན། །རྡུལ་ཚད་ཇི་
སྙེད་ཡོད་པ་དེ་རྣམས་དང་། །གྲངས་མཉམ་ཡོན་ཏན་དག་ནི་ཐོབ་པར་འགྱུར། །
308

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
གཉིས་པ། ༈ ལེགས་པའི་བློ་གྲོས་ས་ལ་གནས་པ་ཡི། །བྱང་ཆུབ་སེམས་དཔའི་
སྔར་བསྟན་ཡོན་ཏན་དག །གྲངས་མེད་བརྒྱ་ཕྲག་སྟོང་དུ་ཡང་དག་པར། །
བསྡོམས་པ་ཕྲག་བཅུའི་རྡུལ་ཚད་ཐོབ་པར་འགྱུར། ། གསུམ་པ་ལ། ཡོན་ཏན་བཅུ་
གཉིས་པོ་བཤད་པ་དང་། ཡོན་ཏན་གཞན་ཡང་བསྟན་པ་གཉིས། དང་པོ། ༈ རེ་ཤིག་བཅུ་པ་འདིར་
དེའི་ཡོན་ཏན་དག །ངག་གི་སྤྱོད་ཡུལ་ལས་ཆེས་འདས་གྱུར་ཅིང༌། །ངག་གི་
སྤྱོད་ཡུལ་མ་ཡིན་བསྡོམས་རྣམས་ལ། །རྡུལ་དག་ཇི་སྙེད་ཡོད་པ་དེ་སྙེད་འཐོབ།།
གཉིས་པ། ༈ བ་སྤུའི་ཁུང་བུར་བྱང་ཆུབ་སེམས་རྣམས་དང་། །ལྷན་ཅིག་རྫོགས་
སངས་རྒྱས་སྐུ་གྲངས་མེད་དང། །དེ་བཞིན་ལྷ་དང་ལྷ་མིན་མི་དག་ཀྱང་། །
སྐད་ཅིག་སྐད་ཅིག་ལ་ནི་སྟོན་པར་ནུས། །གཉིས་པ་མཐར་ཐུག་སངས་རྒྱས་ཀྱི་ས་བཤད་
པ་ལ། དང་པོར་བྱང་ཆུབ་བརྙེས་པའི་ཚུལ། ཐོབ་བྱ་བྱང་ཆུབ་ཀྱི་ངོ་བོ། བྱང་ཆུབ་བརྙེས་ནས་སྤྲུལ་པས་
གཞན་དོན་མཛད་ཚུལ་གསུམ། དང་པོ་ལ། དངོས་ཀྱི་དོན་དང་། དེ་ལ་རྩོད་པ་སྤངས་བ་གཉིས། དང་པོ་
ལ། དུས་ནམ་གྱི་ཚེ། གནས་གང་དུ། ཚུལ་ཇི་ལྟར་བརྙེས་པ་གསུམ། དང་པོ། ༈ ཇི་ལྟར་དྲི་མེད་
མཁའ་ལ་ཟླ་སྣང་གསལ་བར་འགྱུར་བ་བཞིན། །སྔོན་ཚེ་སྟོབས་བཅུ་བསྐྱེད་
པའི་ས་ལ་ཁྱོད་ཀྱིས་སླར་ཡང་འབད་གྱུར་ཅིང༌། །གཉིས་པ། ༈ འོག་མིན་དུ་
ནི་གང་གི་དོན་དུ་འབད་གྱུར་གོ་འཕང་མཆོག་ཞི་བ། །ཡོན་ཏན་ཀུན་གྱི་མཐར་
ཐུག་མཚུངས་པ་མེད་དེ་ཁྱོད་ཀྱིས་བརྙེས། །གསུམ་པ། ༈ ཇི་ལྟར་སྣོད་ཀྱི་དབྱེ་
བས་མཁའ་ལ་དབྱེ་བ་མེད་དེ་ལྟར། །དངོས་བྱས་དབྱེ་བ་འགའ་ཡང་དེ་ཉིད་
ལ་མེད་དེ་ཡི་ཕྱིར། །རོ་གཅིག་ཉིད་དུ་ཡང་དག་ཐུགས་སུ་ཆུད་པར་མཛད་གྱུར་
309

ཀུན་མཁྱེན་མི་ཕམ་རྒྱ་མཚོའི་གསུང༌།
ནས། །མཁྱེན་བཟང་ཁྱོད་ཀྱིས་སྐད་ཅིག་གིས་ནི་ཤེས་བྱ་མ་ལུས་ཐུགས་སུ་
ཆུད། །གཉིས་པ་ལ། རྩོད་པ་དང་། ལན་གཉིས། དང་པོ་ལ། ཡུལ་སྐྱེ་མེད་རྟོགས་པར་མི་འཐད་པར་
རྩོད་པ་དང༌། ཡུལ་ཡུལ་ཅན་རོ་གཅིག་ན་ཡུལ་དེ་མཁྱེན་ནས་གཞན་ལ་སྟོན་པར་མི་འཐད་པའི་རྩོད་པ་
གཉིས། དང་པོ་ནི། ༈ གང་ཚེ་ཞི་བ་དེ་ཉིད་ཡིན་ན་དེ་ལ་བློ་གྲོས་འཇུག་མི་འགྱུར། །
བློ་མ་ཞུགས་པར་ཤེས་བྱའི་ཡུལ་ཅན་ངེས་པར་རིགས་པའང་མ་ཡིན་ལ། །
ཀུན་ནས་ཤེས་མེད་པ་ནི་ཤེས་པར་ཇི་ལྟར་འགྱུར་ཏེ་འགལ་བར་འགྱུར། །
གཉིས་པ། ༈ མཁྱེན་པ་མེད་པར་ཁྱོད་ཀྱིས་གཞན་ལ་འདི་ལྟའོ་ཞེས་སུ་ཞིག་སྟོན།།
གཉིས་པ་ལན་ལ། ཡུལ་སྐྱེ་མེད་རྟོགས་པར་འཐད་པའི་ལན་དང་། ཡུལ་ཡུལ་ཅན་ཐ་དད་དུ་མི་རྟོགས་ཀྱང་
ཆོས་སྟོན་པར་འཐད་པ་གཉིས། དང་པོ་ནི། ༈ གང་ཚེ་སྐེ་མེད་དེ་ཉིད་ཡིན་ཞིང་བློ་ཡང་
སྐྱེ་བ་དང་བྲལ་བ། །དེ་ཚེ་དེ་རྣམ་བརྟེན་ལས་དེ་ཡིས་དེ་ཉིད་རྟོགས་པར་བརྗོད་
བྱ་སྟེ། །ཇི་ལྟར་སེམས་ནི་གང་གི་རྣམ་པ་ཅན་དུ་གྱུར་པ་དེ་ཡིས་ཡུལ། །དེ་
ཡོངས་ཤེས་པ་དེ་བཞིན་ཐ་སྙད་ཉེ་བར་བརྟེན་ནས་རིག་པ་ཡིན། །གཉིས་པ་ལ།
དངོས་དང་། དེའི་དཔེ་འགོད་པ་གཉིས། དང་པོ། ༈ དེ་ཡི་ལོངས་སྤྱོད་རྫོགས་སྐུ་བསོད་
ནམས་ཀྱིས། །ཟིན་དང་སྤྲུལ་པ་མཁའ་གཞན་ལས་དེའི་མཐུས། །སྒྲ་གང་ཆོས་
ཀྱི་དེ་ཉིད་སྟོན་འབྱུང་བ། །དེ་ལས་འཇིག་རྟེན་གྱིས་ཀྱང་དེ་ཉིད་རིག །གཉིས་པ།
༈ ཇི་ལྟར་རྫ་མཁན་སྟོབས་དང་ལྡན་པ་ཡིས། །ཡུན་རིང་འབད་པ་ཆེས་
བསྐོར་འཁོར་ལོ་ནི། །དེ་རྩོལ་ད་ལྟར་སྐྱེས་པ་མེད་བཞིན་དུ། །འཁོར་ཞིང་
བུམ་པ་ལ་སོགས་རྒྱུར་མཐོང་ལྟར། །དེ་བཞིན་ད་ལྟ་སྐྱེས་རྩོལ་མེད་བཞིན་དུ། །
31 0

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
ཆོས་ཀྱི་བདག་ཅན་སྐུ་ཉིད་ལ་ཞུགས་དེའི། །འཇུག་པ་གདུལ་བྱའི་དགེ་དང་
སྨོན་ལམ་གྱི། །ཁྱད་པར་གྱིས་འཕངས་ལས་ཆེས་བསམ་མི་ཁྱབ། །གཉིས་པ།
བརྙེས་བྱ་བྱང་ཆུབ་ཀྱི་ངོ་བོ་ལ། རྟེན་སྐུ་ཡི་རྣམ་གཞག་དང་། བརྟེན་པ་ཡོན་ཏན་གྱི་ཁྱད་པར་གཉིས། དང་
པོ་ལ། ཆོས་སྐུ། ལོངས་སྐུ། རྒྱུ་མཐུན་པའི་སྐུ་གསུམ་ལས། དང་པོ་ནི། ༈ ཤེས་བྱའི་བུད་ཤིང་
སྐམ་པོ་མ་ལུས་པ། །བསྲེགས་པས་ཞི་དེ་རྒྱལ་རྣམས་ཆོས་སྐུ་སྟེ། །དེ་ཚེ་སྐྱེ་
བ་མེད་ཅིང་འགག་པའང་མེད། །སེམས་འགགས་པ་དེ་སྒྲ་ཡིས་མངོན་སུམ་
མཛད། ། གཉིས་པ། ༈ ཞི་སྐུ་དཔག་བསམ་ཤིང་ལྟར་གསལ་གྱུར་ཅིང་། །
ཡིད་བཞིན་ནོར་བུ་ཇི་བཞིན་རྣམ་མི་རྟོག །འགྲོ་གྲོལ་བར་དུ་འཇིག་རྟེན་འབྱོར་
སླད་རྟག །འདི་ནི་སྤྲོས་དང་བྲལ་ལ་སྣང་བར་འགྱུར། །གསུམ་པ། སྐུའི་བ་སྤུའི་ཁུང་
བུར་རང་གི་སྤྱོད་པ་ཀུན་སྟོན་ཚུལ། གནས་དེར་གཞན་གྱི་སྤྱོད་པ་ཀུན་སྟོན་ཚུལ། བཞེད་པ་ཕུན་ཚོགས་
ལ་མངའ་དབང་བསྒྱུར་ཚུལ་གསུམ། དང་པོ། ༈ ཐུབ་དབང་དུས་གཅིག་ཁོ་ནར་དེའི་རྒྱུ་
མཐུན། །གཟུགས་སྐུ་གཅིག་ལ་རང་གི་སྐྱེ་གནས་སྐབས། །སྔར་འགགས་
གསལ་དང་མ་འཆོལ་བྱུང་ཚུལ་ནི། །མ་ལུས་ཀྱིས་བཀྲ་མཐའ་དག་སྟོན་པར་
མཛད། །སངས་རྒྱས་ཞིང་ནི་ཅི་འདྲར་སངས་རྒྱས་དང་། །དེ་དག་སྐུ་སྤྱོད་མཐུ་
སྟོབས་ཅི་འདྲ་དང༌། །ཉན་ཐོས་དགེ་འདུན་ཇི་སྙེད་ཅི་འདྲ་དང༌། །བྱང་ཆུབ་
སེམས་རྣམས་དེར་གཟུགས་ཅི་འདྲ་དང༌། །ཅི་འདྲའི་ཆོས་དང་དེར་བདག་ཅི་
འདྲ་དང༌། །ཆོས་ཐོས་སྤྱོད་པ་གང་ལ་སྤྱད་པ་དང༌། །སྦྱིན་གང་ཅི་ཙམ་དེ་དག་
་་ཕལ་བ། །དེ་དག་མ་ལུས་སྐུ་གཅིག་ལ་སྟོན་མཛད། །དེ་བཞིན་ཚུལ་ཁྲིམས་
31 1

ཀུན་མཁྱེན་མི་ཕམ་རྒྱ་མཚོའི་གསུང་།
བཟོད་བརྩོན་ཏིང་འཛིན་དང་།ཤེས་རབ་སྤྱོད་ཚེ་སྔར་གྱིས་གནས་སྐབས་
གང༌།།མ་ཚང་མེད་དག་ཉིད་ཀྱི་སྤྱོད་པ་ཀུན། །སྐུ་ཡི་བ་སྤུའི་ཁུང་བུར་གསལ་
བར་སྟོན། །གཉིས་པ། ༈ སངས་རྒྱས་གང་དག་འདས་དང་འབྱུང་འགྱུར་དང་། །
གང་དག་ད་ལྟར་འཇིག་རྟེན་ཁམས་ཀུན་ན། །ཚིག་གསང་མཐོན་པོས་ཆོས་
སྟོན་སྡུག་བསྔལ་གྱིས། །གཟིར་བའི་འགྲོ་དབུགས་འབྱིན་མཛད་བཞུགས་
པ་དང༌། །དང་པོ་ཐུགས་བསྐྱེད་བྱང་ཆུབ་སྙིང་པོའི་བར། །དེ་དག་སྤྱོད་ཀུན
དངོས་རྣམས་མིག་འཕྲུལ་གྱི། །རང་བཞིན་མཁྱེན་ནས་བདག་བཞིན་བ་སྤུ་
ཡི༑ ༑ཁུང་བུར་དུས་གཅིག་ལ་ནི་གསལ་བར་སྟོན། །དེ་བཞིན་དུས་གསུམ་
འཕགས་པ་རྒྱལ་སྲས་དང༌། །རང་སངས་རྒྱས་དང་ཉན་ཐོས་མ་ལུས་ཀྱི། །
སྤྱོད་དང་དེ་དག་སྐྱེ་བོའི་གནས་སྐབས་ནི། །ཐམས་ཅད་བ་སྤུའི་ཁུང་བུར་དུས་
གཅིག་སྟོན། །གསུམ་པ་ལ། ཡུལ་གྱི་དབང་དུ་བྱས་པ་དང་། དུས་ཀྱི་དབང་དུ་བྱས་པ་གཉིས། དང་པོ།
༈ དག་པ་འདི་ནི་བཞེད་པར་འཇུག་པ་ཡིས། །རྡུལ་གཅིག་ཡུལ་ལ་མཁས་
གཏུགས་འཇིག་རྟེན་དང༌། །འཇིག་རྟེན་མཐའ་ཡས་ཕྱོགས་ཁྱབ་རྡུལ་སྟོན་
མོད། །རྡུལ་རགས་མི་འགྱུར་འཇིག་རྟེན་ཕྲ་མི་འགྱུར། །གཉིས་པ། ༈ རྣམ་རྟོག་
མི་མངའ་ཁྱོད་ཀྱིས་སྲིད་མཐའི་བར། །སྐད་ཅིག་རེ་ལ་སྟོན་མཛད་སྤྱོད་པ་ཡི། །
རྣམ་པ་སྣ་ཚོགས་དེ་སྙེད་འཛམ་གླིང་གི །མ་ལུས་རྡུལ་གྱི་གྲངས་ལ་ཡོད་མ་
ཡིན། །གཉིས་པ་ཡོན་ཏན་ལ། ཡོན་ཏན་གྱི་གཙོ་བོ་སྟོབས་བཅུ་བཤད་པ། ཡོན་ཏན་ཀུན་བརྗོད་མི་ནུས་
པའི་ཚུལ། ཡོན་ཏན་དེ་དག་ཤེས་པའི་ཕན་ཡོན་གསུམ། དང་པོ་ལ། བསྟན་བཤད་གཉིས། དང་པོ།
312

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
༈ གནས་དང་གནས་མིན་མཁྱེན་སྟོབས་དང༌། །དེ་བཞིན་ལས་རྣམ་སྨིན་
མཁྱེན་དང༌། །མོས་པ་སྣ་ཚོགས་ཐུགས་ཆུད་དང༌། །སྣ་ཚོགས་ཁམས་ནི་མཁྱེན་
སྟོབས་དང༌། །དབང་པོ་མཆོག་དང་མཆོག་མ་ཡིན། །མཁྱེན་དང་ཀུན་འགྲོ་
མཁྱེན་པ་དང་། །བསམ་གཏན་རྣམ་ཐར་ཏིང་འཛིན་དང༌། །སྙོམས་པར་འཇུག
སོགས་མཁྱེན་སྟོབས་དང་། །སྔོན་གནས་དྲན་པ་མཁྱེན་པ་དང༌། །དེ་བཞིན་
འཆི་འཕོ་སྐྱེ་མཁྱེན་དང༌། །ཟག་པ་རྣམས་ཟད་མཁྱེན་སྟོབས་ཏེ། །སྟོབས་ནི་
བཅུ་པོ་འདི་དག་གོ ། གཉིས་པ། ༈ རྒྱུ་གང་ཞིག་ལས་གང་ཞིག་ངེས་པར་སྐྱེ་
འགྱུར་བ། །དེ་ནི་དེ་ཡི་གནས་སུ་དེ་མཁྱེན་རྣམས་ཀྱིས་གསུངས། །བཤད་
པ་ལས་བཟློག་གནས་མིན་ཤེས་བྱ་མཐའ་ཡས་པ། །མཁྱེན་པ་ཐོགས་པ་མེད་
པ་དེ་ནི་སྟོབས་སུ་བཤད། །འདོད་དང་མི་འདོད་དེ་ལས་བཟློག་དང་ཟད་དངོས་
ཀྱི༑ ༑ལས་དང་དེ་ཡི་རྣམ་སྨིན་ཤིན་ཏུ་སྣ་ཚོགས་ལའང་། །མཁྱེན་པ་ནུས་
མཐུ་ཐོགས་མེད་སོ་སོར་འཇུག་གྱུར་པ། །དུས་གསུམ་ཤེས་བྱ་ཁྱབ་མཛད་
དེ་ནི་སྟོབས་སུ་འདོད། །འདོད་ཆགས་སོགས་ཀྱི་འབྱུང་བའི་སྟོབས་ཀྱིས་འདོད་
པ་ནི། །ཤིན་ཏུ་སྣ་ཚོགས་དམན་དང་འབྲིང་དང་ཁྱད་འཕགས་དག །དེ་ལས་
གཞན་རྣམས་ཀྱིས་བསྒྲིབས་མོས་པའང་མཁྱེན་པ་ནི། །དུས་གསུམ་འགྲོ་བ་
མ་ལུས་ཁྱབ་པ་སྟོབས་ཞེས་བྱ། །སངས་རྒྱས་ཁམས་ཀྱི་རྣམ་པར་དབྱེ་ལ་མཁས་
རྣམས་ཀྱིས། །མིག་སོགས་དག་གི་རང་བཞིན་གང་དེ་ཁམས་སུ་གསུངས། །
རྫོགས་པའི་སངས་རྒྱས་རྣམས་ཀྱིས་མཁྱེན་པ་མཐའ་ཡས་ནི། །རྣམ་ཀུན་ཁམས་
3 1 3

ཀུན་མཁྱེན་མི་ཕམ་རྒྱ་མཚོའི་གསུང༌།
ཀྱི་ཁྱད་པར་ལ་འཇུག་སྟོབས་སུ་འདོད། །ཀུན་ཏུ་རྟོག་སོགས་ཆེས་རྣོ་ཉིད་ནི་
མཆོག་ཉིད་དང༌། །འབྲིང་དང་རྟུལ་བའི་གནས་སྐབས་མཆོག་མིན་བརྗོད་པ་
དང་། །མིག་ལ་སོགས་དང་ཕན་ཚུན་བསྒྲུབ་ནུས་ཆུབ་པ་ལ། །རྣམ་པ་ཐམས་
ཅད་མཁྱེན་པ་ཆགས་མེད་སྟོབས་སུ་འདོད། །ལམ་འགའ་རྒྱལ་བ་ཉིད་དང་
འགའ་ཞིག་རང་རྒྱལ་གྱི། །བྱང་ཆུབ་དང་ནི་ཉན་ཐོས་བྱང་ཆུབ་ལྷ་མི་དང༌། །
ཡི་དྭགས་དུད་འགྲོ་དམྱལ་བ་ལ་སོགས་རྣམས་འགྲོ་བ། །དེ་ལ་མཁྱེན་པ་
ཆགས་མེད་མཐའ་ཡས་སྟོབས་སུ་འདོད། །འཇིག་རྟེན་མཐའ་ཡས་རྣལ་
འབྱོར་བྱེ་བྲག་ཐ་དད་པ། །བསམ་གཏན་རྣམ་ཐར་བརྒྱད་དང་ཞི་གནས་གང་
དག་དང༌། །སྙོམས་འཇུག་ཁྱད་པར་གང་དག་གཅིག་དང་བརྒྱད་གྱུར་པ། །
དེ་ལ་མཁྱེན་པ་ཐོགས་མེད་འདི་ནི་སྟོབས་སུ་བཤད། །གཏི་མུག་དེ་སྲིད་སྲིད་
གནས་འདས་པའི་བདག་དང་ནི། །སེམས་ཅན་གཞན་དེའི་སྲིད་པར་སེམས་
ཅན་ཇི་སྙེད་པ། །དེ་སྙེད་མཐའ་ཡས་གཞི་དང་བཅས་ཞིང་ཡུལ་ཕྱོགས་དང་། །
རྣམ་པ་དང་བཅས་མཁྱེན་པ་གང་ཡིན་སྟོབས་སུ་བཤད། །སེམས་ཅན་རྣམས་
ཀྱི་སེམས་ཅན་རེ་རེའི་འཆི་འཕོ་དང༌། །སྐྱེ་དང་འཇིག་རྟེན་ལ་གནས་ནམ་
མཁའི་མཐར་ཐུག་དང་། །བཀྲ་མང་དེ་ལ་མཁྱེན་པ་དུས་དེར་འཇུག་པ་ཡིས། །
མ་ཆགས་རྣམ་ཀུན་ཡོངས་དག་མཐའ་ཡས་སྟོབས་སུ་འདོད། །རྣམ་ཀུན་མཁྱེན་
པའི་སྟོབས་ཀྱིས་མྱུར་དུ་རྒྱལ་རྣམས་ཀྱི། །ཉོན་མོངས་དག་ནི་བག་ཆགས་དང་
བཅས་འཇིག་འགྱུར་དང༌། །སློབ་མ་ལ་སོགས་ཉོན་མོངས་བློ་ཡིས་འགོག་པ་
3 1 4

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
གང་། །དེ་ལ་མཁྱེན་པ་ཆགས་མེད་མཐའ་ཡས་སྟོབས་སུ་འདོད། །གཉིས་པ་ལ།
ཡོན་ཏན་ཀུན་བརྗོད་མི་ནུས་པའི་ཚུལ་དང་། འདིར་ནི་ཅུང་ཟད་བརྗོད་པའང་ལུང་ལ་བརྟེན་ནས་ཡིན་ཚུལ་
གཉིས། དང་པོ། ༈ ནམ་མཁའ་མེད་པས་འདབ་ཆགས་ལྡོག་པར་མི་འགྱུར་གྱི། །
འདིར་ནི་རང་མཐུ་ཟད་པས་ལྡོག་པར་འགྱུར་དེ་བཞིན། །སློབ་མ་དང་བཅས་
སངས་རྒྱས་སྲས་རྣམས་སངས་རྒྱས་ཀྱི། །ཡོན་ཏན་མཁའ་ལྟར་བརྗོད་མི་ནུས་
པ་ལྡོག་པར་འགྱུར། །གཉིས་པ། ༈ དེ་ཕྱིར་ཁྱོད་ཀྱི་ཡོན་ཏན་བདག་འདྲ་བས། །
ཤེས་པ་དང་ནི་བརྗོད་པར་ནུས་མིན་ཡང༌། །འོན་ཀྱང་དེ་དག་འཕགས་པ་ཀླུ་
སྒྲུབ་ཀྱིས། །བཤད་ཕྱིར་དོགས་སྤངས་ཅུང་ཟད་ཙམ་ཞིག་སྨྲས། །གསུམ་པ། ༈ ཟབ་
མོ་སྟོང་པ་ཉིད་ཡིན་ཏེ། །ཡོན་ཏན་གཞན་རྣམས་རྒྱ་ཆེ་བའོ། །ཟབ་དང་རྒྱ་ཆེའི་
ཚུལ་ཤེས་པས། །ཡོན་ཏན་འདི་དག་འཐོབ་པར་འགྱུར། །གསུམ་པ་བྱང་ཆུབ་བརྙེས་
ནས་སྤྲུལ་པས་འགྲོ་དོན་མཛད་ཚུལ་ལ། སྟོན་པ་མཆོག་གི་སྤྲུལ་པའི་སྐུ་ཡི་རྣམ་ཐར་སྟོན་པ། བསྟན་པ་མཐར་
ཐུག་ཐེག་པ་གཅིག་ཏུ་གྲུབ་པ། སྟོན་པ་དེ་ཉིད་མངོན་པར་བྱང་ཆུབ་པ་དང་། བཞུགས་པའི་དུས་ཀྱི་སྒོ་ནས་
ཚད་མེད་པར་བསྟན་པ་གསུམ། དང་པོ། ༈ ཁྱོད་ནི་སྲིད་གསུམ་བརྒལ་ཏེ་མི་གཡོའི་སྐུ་
ལས་སླར་ཡང་སྤྲུལ་པ་ཡིས། །གཤེགས་པ་དང་ནི་བལྟམས་དང་བྱང་ཆུབ་ཞི་
བའི་འཁོར་ལོའང་སྟོན་པར་མཛད། །དེ་ལྟར་ཁྱོད་ཀྱིས་འཇིག་རྟེན་གཡོ་བག་
སྤྱོད་ཅན་རེ་བའི་ཞགས་པ་ནི། །མང་པོས་བཅིངས་པ་མ་ལུས་ཐུགས་རྗེས་མྱ་
ངན་འདས་པར་བཀྲི་བར་མཛད། །གཉིས་པ་ལ། མཐར་ཐུག་ཐེག་པ་གཅིག་ཏུ་རིགས་པས
གྲུབ་ཚུལ་བརྗོད་པ་དང་། ཐེག་པ་གསུམ་དུ་བསྟན་པ་དྲང་དོན་དུ་བསྟན་པ་གཉིས། དང་པོ། ༈ གང་
ཕྱིར་འདི་ན་དེ་ཉིད་ཤེས་ལས་དྲི་མ་མཐའ་དག་སེལ་བ་ནི། །ལྷུར་ལེན་གཞན་
315

ཀུན་མཁྱེན་མི་ཕམ་རྒྱ་མཚོའི་གསུང༌།
མེད་ཆོས་རྣམས་དེ་ཉིད་རྣམ་འགྱུར་དབྱེ་ལའང་བརྟེན་མིན་ཞིང་། །དེ་ཉིད་ཡུལ་
ཅན་བློ་གྲོས་འདི་ཡང་ཐ་དད་འགྱུར་བ་མ་ཡིན་པ། །དེ་ཡི་ཕྱིར་ན་ཁྱོད་ཀྱིས་
འགྲོ་ལ་ཐེག་པ་མི་མཉམ་དབྱེར་མེད་བསྟན། །གཉིས་པ། ༈ གང་ཕྱིར་འགྲོ་ལ་༈
ཉེས་པ་སྐྱེད་བྱེད་སྙིགས་མ་འདི་དག་ཡོད་གྱུར་པ། །དེ་ཕྱིར་འཇིག་རྟེན་སངས་
རྒྱས་སྤྱོད་ཡུལ་གཏིང་ཟབ་ལ་འཇུག་མི་འགྱུར་ཅིང་། །བདེ་གཤེགས་གང་ཕྱིར་
ཁྱོད་ལ་མཁྱེན་རབ་ཐུགས་རྗེ་ཐབས་དང་ལྷན་ཅིག་པ། །མངའ་དང་གང་ཕྱིར་
བདག་གིས་སེམས་ཅན་དགྲོལ་ཞེས་ཁྱོད་ཀྱིས་ཞལ་བཞེས་པ། །དེ་ཕྱིར་མཁས་
པས་རིན་པོ་ཆེ་ཡི་གླིང་དུ་ཆས་པའི་འགྲོ་ཚོགས་ཀྱི། །ངལ་བ་ཉེར་སེལ་གྲོང་
ཁྱེར་ཡིད་འོང་བར་དུ་རྣམ་པར་བཀོད་པ་ལྟར། །ཁྱོད་ཀྱིས་ཐེག་པ་འདི་ནི་སློབ་
མ་ཉེ་བར་ཞི་བའི་ཚུལ་ལ་ཡིད། །སྦྱར་བར་མཛད་ཅིང་རྣམ་པར་དབེན་ལ་བློ་
སྦྱངས་རྣམས་ལ་ལོགས་སུ་གསུངས། །གསུམ་པ་ལ། མངོན་པར་བྱང་ཆུབ་པའི་དབང་དུ་
བྱས་པ་དང་། རྟག་ཏུ་སྲིད་པར་བཞུགས་པའི་དབང་དུ་བྱས་པ་གཉིས། དང་པོ། ༈ སངས་རྒྱས་ཡུལ་
གྱུར་ཕྱོགས་བཅུའི་ཞིང་རྣམས་མ་ལུས་ན། །རྡུལ་ཕྲན་ཇི་སྙེད་ཡོད་པ་དེ་སྙེད་
བདེ་གཤེགས་ནི། །བྱང་ཆུབ་མཆོག་ཏུ་གཤེགས་པའི་བསྐལ་པ་དེ་སྙེད་དེ། །
ཁྱེད་ཀྱི་གསང་འདི་བསྙད་པར་བགྱི་བ་མ་ལགས་སོ། །གཉིས་པ་ལ། མདོར་བསྟན
རྒྱས་བཤད་གཉིས། དང་པོ། ༈ ཇི་སྙེད་འཇིག་རྟེན་མ་ལུས་མཆོག་ཏུ་ཞི་བ་མ་ཐོབ་
དང་། །ཇི་སྲིད་ནམ་མཁའི་ཁམས་རྣམ་མེད་པར་མ་གྱུར་དེ་སྲིད་དུ། །ཤེས་
རབ་ཡུམ་དང་སྙིང་རྗེའི་མ་མས་བསྐྱེད་ཅིང་འཛིན་བྱེད་པས། །རྒྱལ་བ་ཁྱོད་
3 1 6

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
ལ་རབ་ཏུ་ཞི་བར་འགྱུར་བ་ག་ལ་མངའ། །གཉིས་པ་ལ། འགྲོ་ལ་ཐུགས་བརྩེ་ཚད་མེད་
པ་མངའ་ཚུལ་དང༌། དེས་ཡུལ་སྡུག་བསྔལ་ཅན་གྱི་སེམས་ཅན་ཟད་པ་མེད་པས་མྱ་ངན་ལས་མི་འདའ་བའི་
ཚུལ་གཉིས། དང་པོ། ༈ གཏི་མུག་སྐྱོན་གྱིས་འཇིག་རྟེན་ཁ་ཟས་དུག་བཅས་ཟ་བ་
ཡི༑ ༑སྐྱེ་བོ་ཉིད་ཀྱི་ནང་མི་དེ་ལ་ཁྱོད་བརྩེ་ཇི་ལྟ་བ། །དེ་ལྟར་དུག་ཟོས་ཉེན་
པའི་བུ་ལ་མ་ཡི་སྡུག་བསྔལ་མིན། །དེས་ན་མགོན་པོ་མཆོག་ཏུ་རབ་ཞིར་
གཤེགས་པར་འགྱུར་མ་ལགས། །གཉིས་པ། ༈ གང་གི་ཕྱིར་ན་མི་མཁས་དངོས་
དང་དངོས་པོ་མེད་པར་ཞེན་པའི་བློ་ཅན་གྱིས། །སྐྱེ་དང་འཇིག་གནས་སྐབས་
དང་སྡུག་དང་མི་སྡུག་བྲལ་ཕྲད་གྱིས་བསྐྱེད་སྡུག་བསྔལ་དང་། །སྡིག་ཅན་འགྲོ་
བ་ཐོབ་པ་དེ་ཕྱིར་འཇིག་རྟེན་ཐུགས་བརྩེའི་ཡུལ་དུ་རབ་དོང་བས། །བཅོམ་
ལྡན་ཐུགས་རྗེས་ཁྱོད་ཐུགས་ཞི་ལས་བཟློག་པས་ཁྱོད་ལ་མྱ་ངན་འདས་མི་
མངའ། །གསུམ་པ་མཇུག་མཐར་ཕྱིན་པའི་བྱ་བ་ལ། ཇི་ལྟར་བརྩམ་པའི་ཚུལ། དེ་ལྟར་བརྩམས་པའི་
དགེ་བ་བསྔོ་བ་གཉིས། དང་པོ་ལ། རྩོམ་ཚུལ་དངོས་དང་། དེ་ལྟར་བརྩམས་པའི་དགོས་པ་གཉིས། དང་
པོ་ལ། གང་ལ་བརྟེན་ནས་རྩོམ་ཚུལ་དང་། དེ་ལྟར་བརྩམས་པའི་བསྟན་བཅོས་འདི་ཐུན་མོང་མ་ཡིན་པར་
སྟོན་པ་གཉིས། དང་པོ། ༈ ལུགས་འདི་དགེ་སློང་ཟླ་གྲགས་ཀྱིས། །དབུ་མའི་བསྟན་
བཅོས་ལས་བཏུས་ནས། །ལུང་ཇི་བཞིན་དང་མན་ངག་ནི། །ཇི་ལྟ་བ་བཞིན་
བརྗོད་པ་ཡིན། །གཉིས་པ། ༈ ཇི་ལྟར་ཆོས་འདི་གཞན་དག་ལ། །མེད་པ་དེ་
བཞིན་ལུགས་འདི་ཡང་། །གཞན་ལ་ཡོད་པ་མ་ཡིན་ཞེས། །མཁས་པ་རྣམས་
ཀྱིས་ཤེས་པར་གྱིས། །གཉིས་པ་དགོས་པ་ལ། དངོས་དང་། དགོས་པ་དེ་ལྡན་གྱི་གཞུང་འདི་ཁོ་
ན་འཛིན་པར་གདམས་པ་གཉིས། དང་པོ།ཀླུ་སྒྲུབ་བློ་མཚོ་ཤིན་ཏུ་རྒྱ་ཆེའི་ཁ་དོག་གིས་
317

ཀུན་མཁྱེན་མི་ཕམ་རྒྱ་མཚོའི་གསུང༌།
འཇིགས་པས། །སྐྱེ་བོས་ལུགས་བཟང་གང་དག་རྒྱང་རིང་སྤངས་པས་དེ་ཡི་
ཚིག །ལེའུར་བྱས་པའི་ཁ་འབུས་ཀུ་མུ་ཏ་ཁ་ཕྱེ་བའི་ཆུས། །ད་ལྟ་ཟླ་བ་གྲགས་
པ་རེ་རྣམས་རབ་ཏུ་སྐོང་བར་བྱེད། །གཉིས་པ། ༈ དེ་ཉིད་བཤད་ཟིན་ཟབ་མོའི་
འཇིགས་རུང་འདི་ནི་སྔོན་གོམས་ཉིད་ལས་སྐྱེ་བོ་ཡིས། །ངེས་པར་རྟོགས་འགྱུར་
འདི་ནི་གསན་རྒྱ་ཆེ་ཡང་གཞན་གྱི་ཁོང་དུ་ཆུད་མི་འགྱུར། །དེ་ཕྱིར་ཚུལ་ལུགས་
རང་བློས་སྦྱར་བ་དེ་དག་མཐོང་ནས་བདག་ཏུ་བརྗོད་པ་ཡི། །གཞུང་ལུགས་
རྣམས་ལྟར་གཞན་ལུགས་བཞེད་གཞུང་འདི་ལས་གཞན་ལ་དགའ་བློ་དོར་
བར་བྱ། །གཉིས་པ་དགེ་བ་བསྔོ་བ། ༈ སློབ་དཔོན་ཀླུ་སྒྲུབ་ལུགས་བཟང་བསྙད་ལས་
བདག་གིས་བསོད་ནམས་ཕྱོགས་ཀྱི་མཐར། །ཁྱབ་ཅིང་ཡིད་མཁའ་ཉོན་མོངས་
་ངས་ཀྱིས་སྔོར་སྟོན་ཁའི་རྒྱུ་སྐར་ལྟར་དཀར་བའམ། །སེམས་ཀྱི་སྤྲུལ་ལ་གདེང
ཀའི་ནོར་བུ་དང་འདྲ་གང་ཞིག་ཐོབ་པ་དེས། །འཇིག་རྟེན་མ་ལུས་དེ་ཉིད་རྟོགས་
ནས་མྱུར་དུ་བདེ་གཤེགས་སར་བགྲོད་ཤོག །
བཞི་པ་མཇུག་གི་དོན་ལ་སློབ་དཔོན་གང་གིས་མཛད་པ་དང་། ལོ་ཙཱ་བ་གང་གིས་བསྒྱུར་ཚུལ་གཉིས། དང་པོ།
༈ དབུ་མ་ལ་འཇུག་པ་ཞེས་བྱ་བའི་ཚིག་ལེའུར་བྱས་པ་སློབ་དཔོན་ཟླ་བ་
གྲགས་པ་ཟབ་པ་དང་རྒྱ་ཆེ་བའི་ཚུལ་གསལ་པར་བྱེད་པ། ཐེག་པ་མཆོག་ལ་
ཐུགས་གཞོལ་བ། མི་འཕྲོགས་པའི་མཁྱེན་རབ་དང་ཐུགས་རྗེ་མངའ་བ། རི་
མོར་བྲིས་པའི་བ་དྲུས་མ་ལས་འོ་མ་བཞོས་པས་བདེན་པར་ཞེན་པ་བཟློག་པར་
མཛད་པས་སྦྱར་བ་རྫོགས་སོ། ། ་
3 1 8

དབུ་མ་ལ་འཇུག་པའི་ས་བཅད་དྲི་མེད་ཤེལ་ཕྲེང་།
གཉིས་པ། རྒྱ་གར་གྱི་མཁན་པོ་ཀྲིཏྣཔ ཎྜིཏ་དང༌། བོད་ཀྱི་ལོ་ཙཱ་བ་ནག་ཚོ་ཚུལ་
ཁྲིམས་རྒྱལ་བས་བསྒྱུར་བ་ལས། སླད་ཀྱིས་རྒྱ་གར་གྱི་མཁན་པོ་ཏི་ལ་ཀ་པ་
ཤ་དང༌། བོད་ཀྱི་ལོ་ཙཱ་བ་བ་ཚབ་ཉི་མ་གྲགས་པས་བསྒྱུར་བ་ལྟར་ཅུང་ཟད་
བཅོས་པ་དོན་ཚང་ཞིང་ཚིག་བདེ་བར་བྲིས་པའོ། །
དེ་ལྟར་ན་སོ་སྐྱེའི་སའི་ཆོས་གསུམ་མཆོད་བརྗོད་ཀྱི་སྐབས་སུ་བསྟན་ཅིང་། འཕགས་པ་སློབ་པའི་ས་བཅུ་
དང་། མི་སློབ་པའི་ས་སྟེ། རྒྱུ་ལམ་འབྲས་བུའི་རྣམ་པར་གཞག་པས་བསྟན་བཅོས་ཀྱི་ལུས་ཡོངས་སུ་རྫོགས་
པའོ། །
འདིར་སྨྲས་པ། ཡོད་ཅེས་བྱ་དང་མེད་ཅེས་བྱ་བའི་མཐའ། །གཉིས་པོ་རྣམ་པར་སྤངས་པ་དབུ་མའི་ཚུལ། །
མ་ནོར་རྟོགས་པའི་ཤེས་རབ་དྲི་མེད་ཀྱིས། །དམིགས་བཅས་ལྟ་བ་ཀུན་གྱི་ཟུག་རྔུ་འབྱིན། །དགེའོ།། །།
༼༈ འདི་ནི་འཇུག་འགྲེལ་ཟླ་བའི་ཞལ་ལུང་དྲི་མེད་ཤེལ་གྱི་ཕྲེང་བ་ལས་ཁོལ་དུ་ཕྱུངས་ནས་སློབ་གཉེར་
བ་རྣམས་ལ་གཟིགས་བདེ་བར་བཀོད་པའོ། །༽
3 19

ཀུན་མཁྱེན་མི་ལམ་རྒྱ་མཚོའི་གསུང༌།
༄༅། །ནང་རྒྱུད་སྡེ་གསུམ་ལ་ཀུན་ཏུ་འཁོར་ལོའི་བྱ་དཀའི་ཁྱད་པར་འགའ་
ཞིག་དང་སྦྱར་ནས་བསྔགས་པ་ནོར་བུའི་དོ་ཤལ་
ཞེས་བྱ་བ་བཞུགས་སོ། །
སྡེབ་སྦྱོར་རྐང་བཞི་མཉམ་པ་བྷི་ཏྟ་ཡི་གེ་བཅུ་པ་ཕྲེང་ལྡན་ལ་རྣམ་གྲངས་སྤྱིར་མཚོ་མིག་མཁའ་ཟླ་ཡོད་པ་ལས།
འདིར་ཨུཏྟཥྛ་མདའ་ཆུ་ཡོན་ཏན་གྱི་མཚམས་ནས་ཟིན་པ་དག་པའི་སྣང་བ་ཞེས་བྱ་བ་པྲ་བྷ་ཪས་བརྒྱན་
༣༠༠
པ་དགེ
སྟོན་པ་མི་ཡི་སེང་གེ་མཚུངས་པ་མེད། །ཞི་བའི་བདུད་རྩི་འགྲོ་ལ་སྣང་མཛད་པ། །འཕགས་ཚོགས་འཁོར་གྱིས་
ཀུན་ནས་མཛེས་པ་ཡི། །རིན་ཆེན་གསུམ་གྱིས་འགྲོ་འདི་དགེ་ལེགས་མཛོད། །
༈ ༡ ཀུན་བཟང་རིགས་ལྔ་རིགས་གསུམ་དགའ་རབ་རྗེ། །རིགས་ཅན་དྲྭ་མ་ལྔ་དང་རྒྱལ་བོ་ཛ། །རིག་འཛིན་
བརྒྱད་སོགས་བརྒྱུད་གསུམ་བླ་མ་དང༌། །ཡི་དམ་མཁའ་འགྲོ་ཆོས་སྐྱོང་བཅས་ལ་འདུད། །༢ ཐུབ་བསྟན་
ཡོངས་སུ་རྫོགས་པའི་གངས་རི་ལ། །འཇིགས་མེད་སེང་གེའི་ཚུལ་གྱིས་རྣམ་བསྒྱིངས་ནས། །ཐེག་མཆོག་ལྟ་
བའི་ང་རོ་རབ་བསྒྲོགས་པ། །མཁན་སློབ་ཆོས་ཀྱི་རྒྱལ་པོ་བརྒྱུད་བཅས་རྒྱལ། །༣ དམར་སེར་འཆར་ཀའི་འོད་
འབར་གཞོན་ནུའི་གཟུགས། །བློ་གཏེར་འཇམ་མགོན་དགྱེས་པའི་ཟེར་མིག་གིས། །དབྱངས་ཅན་ཟླ་བའི་འཁྲི་
ཤིང་འཛུམ་བྱེད་པའི། །རོལ་བའི་རྩེ་དགའ་སྙིང་ལ་གནས་གྱུར་ཅིག །༤ ཐེག་མཆོག་ལྟ་བའི་རྒྱལ་ཐབས་ལ་
གནས་ཤིང་། །ཡོངས་རྫོགས་བསྟན་པའི་ཆོས་ཀྱི་འཁོར་ལོས་བསྒྱུར། །སྲིད་ན་མཚུངས་མེད་བསྟན་པའི་རྒྱལ་
མཚན་བསྒྲེངས། །འཇིགས་བྲལ་འགྱུར་བ་མེད་དེ་རྒྱལ་གྱུར་ཅིག །༥ ཚངས་དབྱངས་འགྲུབ་པའི་ལེགས་བྱས་
སྟོང་གིས་ནི། །རྣམ་པར་བསྐྲུན་པ་ཐེག་མཆོག་སྔགས་ཀྱི་ཚུལ། །སངས་རྒྱས་ལས་ཀྱང་དཀོན་པ་ལྟ་བུའི་ཆོས། །
འདི་ན་དབྱིངས་ཀྱི་མཁའ་འགྲོའི་ཐུགས་མཛོད་ལས། །༦ ཕངས་པ་མེད་པ་རྗེས་འཇུག་སྐལ་བ་རུ། །ཐང་མར་
བརྡལ་ཀྱང་སྐལ་བའི་དབང་གིས་འདིར། །སྔ་འགྱུར་རིང་ལུགས་འཛིན་པའི་བགོ་སྐལ་དུ། །འགྱུར་འདིར་ཡིད་
ཆེས་ཚིག་གིས་སུས་མི་བསྔགས། །༧ དེ་ཕྱིར་མཁའ་ལམ་དབང་པོའི་གཞུ་བཞིན་དུ། །རྣམ་བཀྲ་ཚིག་གི་ཟློས་
གར་སྟོང་བསྒྱུར་བ། །སྣ་ཚོགས་བརྗོད་པའི་དོན་སྟོན་བསྔགས་པའི་དབྱངས། །ཀུན་བཟང་འཁོར་ལོའི་རོལ་
3 2 0

སྙན་ཚིག་ཀུན་བཟང་འཁོར་ལོ་ནོར་བུའི་དོ་ཤལ།
བར་བདག་གིས་སྤེལ། །
རིག རྩལ སྣོད བཅུད བརྟན དང གཡོ བའི ཆོས ¥ མཆོག ཤེས སྨོར བདེ
ཀུན | སྟོང |མཉམ ཉིད ཆེན དེར ཟད པས སྣང ཀུན “ ཟླ བཞིན སྟོང |གཟུགས| ?
དེ གཉིས དབྱེར| མེད མཉམ པའི ། བློ གདེངས ཅན € བྱང| སྤྱིར དབང ཐོབས ཤེས དབྱེར མེད ལམ
z
ོས ཀུན | བདེན མེད | བློ འདས ཡེ ཤེས གང ม མཆོག ཚིབས མཚུངས མེད བུའི སར
མཉམ། ང केव པོར རྫོགས པའི ཚུལ གྱིས སུ བསྔགས གང ཞིག ཤིན u འཇུག ། བྱེད
དེས དེར གཙང ཆེན བདེ བའི མཆོག གཉིས སྒྲིབ |:ཤུན རབརྟག པ ཏུ དག
གང ཞིག ཆེན པོའི ཆེན
རྩོལ །འབྱོར ཕ གསུངས། གང རྣལ འབྱོར | མཐར
ཐུག | རྣལ |འབྱོར | མཆོག
ལྡན ལམ བྱེད ཚོགས ལེགས དཔལ ཀུན འབྱོར དབང དབང འབྱོར འབྲས མེ ཤེས མངོན འབྱོར
བསྔཊ ཚིག མཆོག དཔལ ལྡན དཔལ མཚུངས སྐྱུར རྒྱལ རྒྱལ མཆོག」 གིས རབ བསྔགས། གང་དེར བསྔགས
བསྔཊ ཡུལ· འདི | འཛིན ཀུན ལས བདག རྒྱལ རྒྱལ རྒྱལ गुव གྱིས བསྔགས]
ཆེན བོ ཐུམ ठेव ཡིན ་ཕུང ། པོ སྟོན པ༷ །རིགས ཀྱི | གཙོར | གྱུར སྒོ |གསུམ| ཆོས
རིགས བདག ཆེན | པོའི |དཀྱིལ། སྟེ ཆེན འཁོར ཉིད ལྷུན གྲུབ ཐེག |མཆོག | སྙིང པོའི སྡེ | སྣོད འདིར
རྒྱུw རྣལ འབྱོར དབང འབྱོར རྣམ ཀུན དག མཐར མཆོག སྔགས། རྒྱུད འབ ནི
བསྐལ མང སྦུངས འབྲས རྣུལ འབྱོར མཆོག རྣམས ལས གཞན ཡུལ ནང གི ཤེས མཆོག
ཚོཆེས ཆེར མཚུངས མེད རིགས ཆེན དབང རྫོགས ལྡན ཐབས ཤེས ཟུང | གྲུབ རབ བསྔགས སྟོད | ལྡན ཚོས
ལྟ |བསྒོམ དབྱེར མེད བརྟུལ ཞུགས | ཚོགས| འཁོར གཙོ འབྲས | མཆོག མི ཕྱེད དམ ཉིད
མཉམ སྟོང མཐའ བཞི ་སྲིད དེར འཁོར འཁོར དངོས གཙུག། དུ ཉམས | བརྒྱའི| གར | རྣམས འཆར
སྣང ཉིད རྣམ གྲོལ རྣམ པར འདས ཉིད | འཁོར w མཉམ ཤེས } མཆོག ཡུལ| རྒྱལ
༈ གསལ་གསལ་ཀུན་བཟང་འཁོར་ལོའི་འཆི་མེད་ལམ། །འགྲིག་འགྲིག་ཚིག་གི་རྒྱུ་སྐར་ཕྲེང་བ་གང་། །ལྷག་
ལྷག་བློ་ལྡན་མིག་ལ་ངོམ་པའི་ཚེ། །ཡང་ཡང་རྣམ་པར་དཔྱོད་དང་ངོ་མཚར་འཕེལ། །༡ རྒྱལ་བ་འཇིག་རྟེན་
གྲངས་མཚུངས་རེའུ་མིག །ཚིགས་བཅད་དགུ་པོ་དཀྱུས་སུ་བཀླག་པའི་ཚེ། །ཕྱེད་གོང་དག་གིས་རྡོ་རྗེ་ཐེག་པ་
ཡི༑ ༑གཞི་ལམ་འབྲས་བུའི་རྣམ་གཞག་གསལ་བར་སྟོན། །༢ དེ་འོག་རྐང་པ་གཉིས་ཀྱི་ལྷག་པ་ཡི། །ཚིགས་
བཅད་བཞི་ཡིས་རྟེན་གྱི་གང་ཟག་དང་། །ལམ་མཆོག་འབྲས་བུ་དང་བཅས་བསྔགས་པ་ནི། །ཡང་དག་བརྗོད་
པ་བློ་ལྡན་ཡིད་ཀྱི་གསོས། །༣ ཕྱོགས་བཞི་རང་མདངས་སོ་སོའི་རྐང་པ་དགུ། །རིམ་པར་བཀླག་པས་ནང་རྒྱུད་
གསུམ་པོ་དང༌། །ཐུན་མོང་དག་ཏུ་བསྔགས་པའི་ཚིག་གི་སྡེབས། །དོན་བཟང་མྱོང་བྱ་མཆོག་དང་ལྷན་གཅིག་
3 2 1

ཀུན་མཁྱེན་མི་ཕམ་རྒྱ་མཚོའི་གསུང༌།
གནས། །༤ གྲལ་ནས་གྲལ་བཀླག་སོ་སོའི་ལྟ་བ་དང་། །ཐུན་མོང་བསྔགས་པ་དང་བཅས་ཕྱོགས་བཞི་ནས། །
སོ་སོའི་ལམ་གྱི་མཐར་ཐུག་དག་དང་ནི། །ཐུན་མོང་བསྔགས་པ་དག་གིས་ཉེ་བར་མཛེས། །༥ བཀྲ་ཤིས་རི་མོ་
གཡས་སུ་འཁོར་བ་ཡི། །རྣམ་པ་དང་མཚུངས་སོ་སོའི་ཕྱོགས་གཉིས་ན། །ཚིགས་སུ་བཅད་པ་རྡོ་རྗེའི་རྣལ་འབྱོར་
ལམ། །༦ དེ་སོགས་ཡི་གེའི་གཟུགས་བརྙན་ཕན་ཚུན་ཏུ། །སྦྱར་བའི་སྒྲ་ལ་སྡེབས་སྦྱོར་མ་ཉམས་བཞིན། །དུ་
མའི་དོན་བཟང་སྟོན་པའི་ལེགས་བཤད་དབྱངས། །ཀུན་ཏུ་བཟང་པོ་གྲུབ་འདི་ངོ་མཚར་གནས། །༧ དེ་ལྟར་
བསྔགས་འོས་བསྔགས་པའི་ལེགས་བྱས་ཀྱིས། །ཚེ་རབས་ཀུན་ཏུ་ཐེག་མཆོག་སྔགས་ཀྱི་ཚུལ། །བསྔགས་པའི་
རྒྱལ་རྔ་སྲིད་འདིར་བརྡུང་བ་ཡིས། །འགྲོ་ཀུན་ཟབ་མོ་སྔགས་ལ་འཇུག་གྱུར་ཅིག །ཞེས་པའང་མདོ་སྔགས་ཆོས་
ཀྱི་སྒྲ་དབྱངས་མི་ཟད་པའི་འབྱུང་གནས་ཆོས་ཀྱི་སྡེ་ཆེན་པོ་ཤྲཱི་སེང་ཧའི་སྒོ་ཁང་མཛེས་པར་བྱེད་པའི་རྒྱན་དུ་ནང་
རྒྱུད་སྡེ་གསུམ་ལ་བསྔགས་པ་འདི་ལྟ་བུ་དགོས་ཞེས་བསླབ་གསུམ་དབང་ཕྱུག་དགེ་མིང་སྤྲུལ་པའི་སྐུས་ལྷ་རྫ་ས་
དང་བཅས་ཏེ་བཀའ་བསྩལ་བ་བཞིན། འཇམ་དཔལ་དགྱེས་པའི་རང་མདངས་མཚོ་བྱུང་བཞད་པའི་གེ་སར་
ཞེས་བྱ་བས་རབ་ཚེས་ལྕགས་འབྲུག་ཟླ་ཚེས་ལ་དགུ་གཏོར་གར་འཆམ་དབུ་རྩོམ་དང་མཉམ་དུ་བཀྲ་ཤིས་ལྷ་
རྩེར་ཐུན་གཅིག་ལ་གྲུབ་པར་བགྱིས་པ་དགེ་ལེགས་མཆོག་ཏུ་གྱུར་ཅིག དགེའོ། །
3 2 2

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
དྷཱི༔ ཀུན་མཁྱེན་མི་ཕམ་རྒྱ་མཚོ་ལ་གསོལ་བ་འདེབས་ཚུལ་
གཡུལ་ལས་རྣམ་པར་རྒྱལ་བའི་
རྔ་སྒྲ་བཞུགས་ས། །
རྒྱལ་བའི་སྲས་མཆོག་རྒྱལ་བསྟན་ཡོངས་ཀྱི་བདག །
རིག་སྟོང་ཀློང་ནས་རིག་པའི་གཏེར་ཆེན་བརྙེས།
མ་ལུས་འགྲོ་རྣམས་མ་ཡིས་བུ་བཞིན་སྐྱོང༌། །
འཇམ་དབྱངས་དངོས་སྤྲུལ་འཇམ་དཔལ་རྡོ་རྗེར་འདུད། །
དེ་ལ་འདིར་དུས་གསུམ་རྒྱལ་བ་ཡོངས་ཀྱི་གསང་གསུམ་གཅིག་ཏུ་སྤུངས་པ་
ཁྱབ་བདག་འཇམ་དཔལ་གཞོན་ནུའི་ཐུགས་དབུས་སུ་ཡི་གེ་དྷཱིཿ་ཡི་རྣམ་པར་
ཤར་བ་དེ་ཉིད་རྒྱལ་བ་ཤཱཀྱ་སེངྒེའི་གདུལ་ཞིང་བསིལ་ལྗོངས་བོད་ཡུལ་གླིང་གི་
འགྲོ་བ་རྣམས་གཏན་བདེ་བྱང་ཆུབ་མཆོག་གི་ལམ་ལ་དཀྲི་བའི་སླད་དུ་ཚུལ་
དགུའི་རྒྱན་གྱིས་སྤུད་པའི་བཤེས་གཉེན་མཆོག་གི་ཟོལ་དུ་བསྒྱུར་བ་ཀུན་མཁྱེན་
མི་ཕམ་རྒྱ་མཚོ་ཞེས་མཚན་སྙན་གྱི་བ་དན་དཀར་པོ་སྲིད་པ་གསུམ་གྱི་བླ་ན་
མངོན་པར་མཐོ་བ་འདི་ཉིད་གཏན་གྱི་སྐབས་སུ་བསྙེན་པར་འདོད་པ་དག་གིས་
གསོལ་འདེབས་ཉིན་བྱེད་དབང་པོའི་ཟེར་འཕྲེང་གིས་བསྐུལ་བས། བྱིན་རླབས་
ཀེ་ལ་ཤ་ཡི་བ་གམ་ནས་ཐོན་པའི་རྣམ་གཉིས་དངོས་གྲུབ་མཆོག་གི་ཆུ་རྒྱུན།
323

ཀུན་མཁྱེན་མི་ཕམ་རྒྱ་མཚོའི་གསུང༌།
གསུམ་ནོར་འཛིན་ཡངས་པོའི་ཐ་གྲུ་རུ་མཉམ་པར་བརྡལ་དགོས་པས། གང་
ལ་གསོལ་བ་གདབས་པའི་ཡུལ་ངོས་གཟུང་བ། གང་གིས་གསོལ་བ་འདེབས
པའི་གདུལ་བྱ་བསྟན་པ། གསོལ་བ་འདེབས་བྱེད་ཀྱི་ཚིག་གི་དོན་དགྲོལ་བ།
ཇི་ལྟར་གསོལ་བ་འདེབས་པའི་ཐབས་བཤད་པ། དེ་ལྟར་གསོལ་བ་བཏབ་
པའི་ཕན་ཡོན་བཤད་པ་དང་ལྔ་ལས། དང་པོ་ནི། ཐུན་མིན་གཙང་མའི་རྣམ་
ཐར་མཚན་བཟང་སོ་གཉིས་དང༌། ཐུན་མོང་མཛད་པའི་ངང་ཚུལ་དཔེ་བྱད་
བརྒྱད་ཅུའི་རྒྱན་གྱིས་སྤྲས་པ་སྟེ། དང་པོ་ལ། པདྨ་དཀར་པོ་ལྟར་སྐྱོན་གྱིས་
མ་གོས་པའི་རྣམ་ཐར་གསུམ། ཨུ་དུམ་ཝཱ་ར་ལྟར་འབྱུང་བར་དཀའ་བའི་རྣམ་
པར་ཐར་བ་གསུམ། ལྷ་དབང་རྔ་གསང་ལྟར་ཀུན་གྱིས་གཙུག་ཏུ་བཀུར་བའི་
རྣམ་ཐར་གསུམ། རྡོ་རྗེའི་དབང་པོ་ལྟར་མི་མཐུན་ཕྱོགས་ཀྱིས་བརྫི་བར་མི་
ནུས་པའི་རྣམ་ཐར་གསུམ། ཡིད་བཞིན་ནོར་བུ་ལྟར་དགོས་འདོད་འབད་མེད་
དུ་སྩོལ་བའི་རྣམ་ཐར་གསུམ། ཆུ་ཀླུང་ཆེན་པོ་ལྟར་ཕྲིན་ལས་རྒྱུན་ཆད་མེད་
པའི་རྣམ་ཐར་གསུམ། ནམ་མཁའི་འཁོར་ལོ་ལྟར་རྟག་ཁྱབ་ལྷུན་གྱིས་གྲུབ་
པའི་རྣམ་ཐར་གསུམ། གཏེར་གྱི་བུམ་བཟང་ལྟར་ངོ་མཚར་རྨད་དུ་བྱུང་བའི་
རྣམ་ཐར་གསུམ། མིག་འཕྲུལ་བཀོད་པ་ལྟར་ཆོ་འཕྲུལ་ཕུན་སུམ་ཚོགས་པའི་
རྣམ་ཐར་གསུམ། ཆོས་དབྱིངས་སྐྱེ་མེད་བཞིན་འཕགས་བོད་མཁས་གྲུབ་ཡོངས་
ཀྱི་མཛད་ཕྲིན་གཅིག་ཏུ་བཟླུམས་པའི་རྣམ་ཐར་གསུམ། རྒྱལ་མཚན་གྱི་ཏོག་
ལྟར་མངོན་པར་མཐོ་བའི་རྣམ་ཐར་གཉིས་ཏེ་སོ་གཉིས་ལས། དང་པོ་གསུམ་ནི།
3 2 4

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
རིས་མེད་ཀྱི་དམ་པ་མང་པོ་བསྟེན་ནས་ཐོས་བསམ་སྙིང་པོའི་དོན་ལ་གཞོལ་
བ་དང༌། ཕ་ཡུལ་རིང་དུ་སྤངས་ནས་ཆོས་བརྒྱད་མགོ་བསྙམས་པ་དང་། སྒོམ་
སྒྲུབ་སྙིང་པོའི་དོན་ལ་གཞོལ་ཏེ། ཕྲིན་ལས་རབ་འབྱམས་མཐར་ཕྱིན་པའོ།།
དང་པོ་ནི་འཁོར་ལོའི་དབང་ཕྱུག་བཀའ་བབ་བདུན་ལྡན་མཁྱེན་བརྩེའི་དབང་པོ།
རྒྱལ་བའི་ལུང་ཟིན་བློ་གྲོས་མཐའ་ཡས། སྒྲུབ་བརྒྱུད་ཤིང་རྟ་བརྒྱད་ཀྱི་བསྟན་
པའི་བདག་པོ་འཇིགས་མེད་ཆོས་ཀྱི་དབང་པོ། ལྔ་རིག་སྨྲ་བའི་པཎ་ཆེན་པདྨ་
རྡོ་རྗེ། སྤྱན་རས་གཟིགས་དངོས་དབང་ཆེན་དགྱེས་རབ་རྡོ་རྗེ། གཞུང་ལུགས་
རབ་འབྱམས་ལ་སྦྱངས་པ་མཐར་སོན་པ་ལྷ་རམས་པ་ཆེན་པོ་སོགས་གསར་
རྙིང་གི་མཁས་གྲུབ་མང་པོའི་ཞབས་རྡུལ་དྲི་མས་དབེན་པ་ཛ་ལན་དྷ་རའི་རྒྱན་
དུ་བཀོད་ནས་མཉེས་པ་གསུམ་གྱིས་བསྟེན་ཏེ་མདོ་སྔགས་རིག་གཞུང་རྒྱ་མཚོའི་
དབང་ཁྲིད་བོད་འདིར་བཤད་རྒྱུན་ཇི་སྙེད་བཞུགས་པའི་བྱིན་རླབས་ཛ
བུ་མོའི་རྒྱུན་བཟང་ཟབ་གསལ་ཐུགས་ཀྱི་རྒྱ་མཚོ་ཆེན་པོའི་ཀློང་དུ་བསྐྱིལ་བར་
མཛད་དོ། །མཉེས་པ་གསུམ་གྱིས་བསྟེན་པ་ལ། ཟང་ཟིང་གི་མཆོད་པས་བསྟེན་
ཚུལ་ནི། འཇམ་དབྱངས་མཁྱེན་བརྩེའི་དབང་པོ་ལ་སྒོ་གསུམ་བདོག་པ་ཡོད་
རིགས་ལན་བདུན་དུ་སྤོང་འདག་བྱས་པས་མཚོན་འཕྲལ་དུ་དགོས་ངེས་ཀྱི་
ཉེར་སྤྱད་ཕྲ་མོ་རེ་མ་གཏོགས་གློ་བུར་ལྷགས་པའི་གསོན་གཤིན་གྱི་འབུལ་
བ་ཡན་ཆོད་ཚོགས་དང་མར་མེ་ཇོ་དར་སྤར་བརྐོ་རྡོ་འབུམ་སོགས་ཆོས་དང་
ཆོས་སྨྲ་བའི་ཕྱོགས་སུ་འབུལ་བ་ཡིན། ཞབས་ཏོག་གིས་བསྟེན་ཚུལ་ཡང་།
3 25

ཀུན་མཁྱེན་མི་ཕམ་རྒྱ་མཚོའི་གསུང་།
ཐམས་ཅད་ཐེག་པ་ཀ་བ་ལྟ་བུའི་བརྟུལ་ཞུགས་དང་དུ་བླངས་ནས་བཀའ་དྲིན་
ཐོབ་པའི་བླ་མ་རྣམས་ཀྱི་དྲུང་དུ་འཁོད་དུས་མངགས་གཞུག་གི་ལས་དང་ཕྱག་
དར་ཞབས་འབྲང་གི་བྱ་བ་མཐའ་དག་གཡོག་འཁོར་ཕལ་བ་བཞིན་དུ་སྒྲུབ་
པ་དང་། ཀུན་ལ་མཐུན་པའི་ལན་ཚ་ལྟ་བུའི་མཛད་སྤྱོད་ཁུར་དུ་བཞེས་ནས་
དམ་ཚིག་གཅིག་པའི་མཆེད་ལྕམ་རྣམས་སྙིང་དང་མིག་བཞིན་བསྐྱངས་ཏེ་མཆོག་
དམན་སུ་ལ་ཡང་ཚིག་རྩུབ་ཕྲ་མོ་ཙམ་ཡང་ཞལ་སྒོ་ནས་ཕྱིར་མ་སྤྲོས། དད་
གསུམ་འཆི་མེད་བདུད་རྩི་ཐུགས་ཀྱི་ཐིག་ལེ་རུ་བར་མེད་འཁྱིལ་བའི་རང་
རྟགས་སུ་རིགས་བདག་བླ་མ་རྣམས་བཞུགས་པའི་ས་ཕྱོགས་གཟིགས་སྐབས་
སུ་ཡང་། སོར་བཅུའི་འདབ་མ་ཡན་ལག་དང་པོའི་རྩེར་ཟླུམ་བཞིན། བསྟོད་
བསྔགས་འབུམ་གྱི་སྒྲ་དབྱངས་མགྲིན་པ་དུང་དཀར་གཡས་འཁྱིལ་གྱི་རྒྱན་
དུ་བརྟེན་ཏེ་ཞབས་དཀྱིལ་རྩིབས་སྟོང་འཁོར་ལོ་དབྱིག་འཛིན་ཡངས་པོའི་ཁྱོན་
ལ་རྗེན་པར་བཞག་ནས་གཤེགས་པ་མ་གཏོགས་ཁྱོགས་ལ་ཞོན་པ་སོགས་
མི་གུས་པའི་སྤྱོད་པ་ཕྲ་མོ་ཡང་ལྷ་ལམ་ཡངས་པའི་ཕ་མཐར་སྤྲད་པ་རྟག་ངུ་
དང་། ན་རོ། མི་ལ་སོགས་ཀྱི་གཙང་མའི་རྣམ་ཐར་ཕྱོགས་གཅིག་ཏུ་འདུམས་
པ་ལྟར་སྣང་བའོ། །
སྒྲུབ་པས་བསྟེན་ཚུལ་ཡང་། ཇི་སྙེད་བསྟེན་པའི་བླ་མ་རྣམས་ཀྱི་གསང་གསུམ་
གྱི་ཡོན་ཏན་མཐའ་དག་བུམ་པ་གང་བྱོའི་ཚུལ་དུ་ཐུགས་རྒྱུད་ལ་འཕོས་ནས་
མཁས་པའི་ཚུལ། བཙུན་པའི་ཚུགས། གྲུབ་པའི་མཛད་པ། བཟང་པོའི་ལག་
32 6

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
རྗེས་སོགས་སྔོན་ཆད་གཏམ་རྒྱུད་དུ་གླེང་བའི་ངོ་མཚར་གྱི་གནས་མཐའ་དག་
སྐབས་དེར་དམ་པ་འདི་དང་འགྲོགས་པའི་ཚུལ་གྱིས་ལས་ཅན་དག་པའི་འཁོར་
སློབ་ཡོངས་ལ་མངོན་སུམ་དུ་སྣང་བར་བྱས། ཉིད་ཀྱི་བླ་མ་རྣམས་ཀྱིས་ཀྱང་
རྗེ་འདིའི་ཐུན་མོང་དང་ཐུན་མིན་གྱི་གདམས་ཁྲིད་རྣམས་ལ་སྐོམ་པ་ཆུ་ལ་གདུང་
བ་ལྟར་མཛད་དེ་ཉན་འཆད་སྒོམ་སྒྲུབ་སྤྱོད་པའི་ངང་བསྐྱངས། བསྔགས་བརྗོད་
མེ་ཏོག་གི་སིལ་མ་གཅལ་དུ་བཀྲམ།ལྷར་བཅས་འགྲོ་བ་ཡོངས་ཀྱི་མཆོད་
སྡོང་དུ་མངའ་གསོལ་བ་ཡིན་ནོ།
གཉིས་པ་ནི། དབུས་གཙང་མདོ་ཁམས་ཀྱི་ཡུལ་གྲུ་ཕལ་ཆེར་ཞབས་སོར་
བསོད་ནམས་བྱེ་བའི་རང་གཟུགས་ཀྱིས་བརྫིས་ཏེ་སློང་མོའི་ཟས་དང་ཧྲུལ་
པོའི་ན་བཟའ་གསོལ་ནས་མཆོག་གསུམ་སྐྱབས་གནས་ཡོངས་ལ་ཕྱག་སྐོར་
དང་གསོལ་འདེབས་ཀྱི་དབྱངས་ཀྱིས་བཀུར་ཏེ་ཀུན་ཏུ་བཟང་པོའི་སྨོན་ལམ་
གྱིས་རྒྱས་བཏབ། རྗེ་འབངས་གྲུབ་ཆེན་རྣམས་ཀྱི་བསྟི་གནས་སུ་སོན་སྐབས་
སྒོམ་སྒྲུབ་ཚོགས་བསགས་ཀྱི་རླུང་ཤུགས་ལ་བརྟེན་ནས་རྫོགས་སྨིན་སྦྱངས་
པའི་མེ་དཔུང་ལྷག་པར་སྦར། རང་དང་ཉེ་འབྲེལ་རྣམས་ལ་མི་འདོད་ཆར་དུ་
བསྙིལ་བ་ཉག་སྐེད་རྒྱལ་པོས་མཚོན་དགྲ་སྡེ་ཡོངས་ལ་བདེ་སྡུག་གཏོང་ལེན་
བྱས་ཏེ་བཀའ་གདམས་བཤེས་གཉེན་རྣམས་ཀྱི་རྣམ་ཐར་ཐུགས་ལ་བཅགས།
ཕ་ཡབ་མགོན་པོ་དར་རྒྱས་ཀྱི་དཔལ་འབྱོར་ཡུལ་སྡེ་ཡོངས་ཀྱིས་སྨོན་གནས་
སུ་བྱེད་པ་ཡང་མཆིལ་མའི་ཐལ་བ་བཞིན་བོར་ཏེ་གསེར་དང་བོང་བ་མཉམ་
327

ཀུན་མཁྱེན་མི་ཕམ་རྒྱ་མཚོའི་གསུང༌།
པའི་ངང་ཚུལ་མངོན་དུ་བསླངས། ཉིད་ཀྱི་ན་བཟའ་གསོལ་ཟས་ཕལ་ཆེར་ཉམ་
ཐག་དུཿ ཁས་གདུང་བའི་བྱ་རིགས་སྤྲང་པོ་སོགས་ལ་གནང་ནས་ཟག་བཅས་
ཀྱི་བདེ་བ་ཁྱད་དུ་བསད། ཕྲག་དོག་དང་བསམ་ངན་གྱི་དབང་གིས་ཉིད་ལ་
སྨོད་པ་འབའ་ཞིག་དང་དུ་ལེན་པ་ཡང་འཛུམ་པའི་སྤྱན་བཟང་ཟུང་གི་དྲུང་དུ་
ལྷགས་ཚེ་གཅེས་པའི་བུ་སྡུག་མ་ཡིས་མཐོང་བ་བཞིན་ཆོས་སྲིད་ལུགས་གཉིས་
ཀྱི་སྒོ་ནས་ཕན་བདེའི་དཔལ་གྱིས་སྐྱོང་བ་སོགས་མདོར་ན་རྒྱལ་བུ་དྲི་མེད་ཀུན་
ལྡན་དང་། དྲང་སྲོང་བཟོད་པར་སྨྲ་བ་དང་དབྱེ་བསལ་མེད་པའི་རྣམ་ཐར་གྱིས་
མཛེས་པའོ། །
གསུམ་པ་ནི་དགུང་གྲངས་ཉེར་གཅིག་ལོན་དུས་ནས་རྟག་ཏུ་ཉིན་རེ་བཞིན་
ཐོ་རེངས་ཀྱི་ཆ་ལ་རྫོགས་རིམ་རྩ་ཐིག་རླང་གསུམ་ལ་གནད་དུ་བསྣུན། སྔ་དྲོ་
དང་དགོང་དུས་གསང་ཆེན་འོད་གསལ་སྙིང་པོ་ལ་སྦྱང་བ་ཚད་དུ་བསྐྱལ། ཉིན་
གུང་གི་ཆ་ལ་གསུང་རབ་དགོངས་འགྲེལ་རྣམས་ཀྱི་གནད་གསང་འགྲོལ་བའི་
བསྟན་བཅོས་བརྩམས། སྲོད་འཁོར་གྱི་དུས་སུ་སྲོག་སྡོམ་གཟེར་བཞིའི་ལམ་
ལ་ཡེང་མེད་དུ་གོམས། ནམ་གུང་གི་དུས་སུ་ཤེས་བྱ་བུམ་འཇུག་གི་གདམས་
པས་རྒྱུད་གྲོལ་བར་མཛད་པ་ཡིན་ལ། ཁྱད་པར་དུ་མེ་ཧོར་གསང་སྔགས་འཕེལ་
རྒྱས་གླིང་དུ་ཚེ་སྒྲུབ་གསང་བ་འདུས་པའི་སྒྲུབ་པ་ལ་ལོ་གཅིག་ལྷག་ཙམ་དུ་
བཞུགས་དུས་སྒྲུབ་གཏོར་ཡོན་ཆབ་དང་བཅས་པ་དགུན་འཁྱག་ཏུ་མ་གྱུར་
དབྱར་མ་རུལ་མ་སྐམ་དངོས་གྲུབ་ལེན་སྐབས་སུ་འཇའ་ཚོན་དར་གྱི་སྐ་རགས་
3 28

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
ཀྱིས་སྒྲུབ་ཁང་གི་ཕྱི་ནང་ཐམས་ཅད་དམ་པོར་འཁྱུད། མེ་ཏོག་ཙམ་པ་ཀའི་
ཆར་རྒྱུན་གྱིས་ས་གཞི་ཁེབས། གཏོར་མ་འོད་དུ་ཞུ། རཀྟའི་རྦ་རླབས་དྲག་
ཏུ་བསྐྱོད། སྨན་མཚོའི་ཐིགས་པས་གཏོར་སྒྲོམ་གང་བ་སོགས་ངོ་མཚར་བའི་
ལྟས་སྣང་དཔག་ཏུ་མེད་པ་ཞེ་ཆེན་རབ་འབྱམས་སོགས་སྐལ་ལྡན་འགའི་མཐུན་
སྣང་དུ་ཤར་ནས་ཡིད་ཆེས་ཀྱི་གནས་ལ་བཀོད་དོ། །རུ་དམ་གཤིན་རྗེའི་སྒྲུབ་
ཕུག་ཏུ་བཀའ་བརྒྱད་བདེ་གཤེགས་འདུས་པའི་བསྙེན་བསྒྲུབ་ལ་གཞོལ་དུས།
སྙིང་དབུས་ཐུགས་སྲོག་གི་ས་བོན་འཁོར་བ་ལ་ཐུགས་བཟུང་དུས་རླུང་སེམས་
ཀྱི་རྒྱུ་བ་གཞི་ལ་ཐིམ་སྟེ་ཞག་བཅུ་ཙམ་དུ་སྐུ་ལུས་ཀྱི་བཞུགས་ཚུལ་སྤྱན་གྱི་ལྟ་
སྟངས་སོགས་གཞན་དུ་མ་འགྱུར་ཁ་ཟས་ཀྱི་བཅུད་ལ་བརྟེན་མ་དགོས་པར་
ཏིང་ངེ་འཛིན་གྱི་འཚོ་བས་སྐུའི་གསོས་བྱས་ཏེ་བཞུགས་པས་ཐར་འདོད་མང་
པོ་ལ་མི་ལྡོག་པའི་དད་པ་འཁྲུངས་སོ། །ཏིལ་མགོའི་རི་ཁྲོད་དུ་དཔལ་དུས་
ཀྱི་འཁོར་ལོའི་བསྐྱེད་རྫོགས་ཐུགས་ཉམས་སུ་བསྟར་དུས་རྒྱུད་དོན་གཟའ་
སྐར་གྱི་བཀོད་པ་གང་ཐུགས་བཅུ་གཉིས་ཁྱིམ་གྱི་ལྟོ་བ་རུ་ཤར་ཚེ་ངོ་མཚར་
འོད་སྣང་འབུམ་གྱི་སྣང་བ་མ་འབད་གླིང་བཞིའི་ཁྲོད་དུ་དུས་གཅིག་ལ་ཁྱབ་
པར་གྱུར་ཏོ། །རྫ་རྒྱལ་མདུན་ཞོལ་ཕུན་ཚོགས་ནོར་བུའི་གླིང་དུ་ལོ་གསུམ་
གྱི་རིང་ལ་ཡང་གསང་ཨ་ཏི་ཡོ་གའི་ཉམས་ལེན་ལ་བརྩོན་སྐབས་ཟག་ཕུང་
གི་རྡུལ་ཕྲན་འོད་སྐུ་རུ་གྲོལ་ཟིན་པའི་རྟགས་སུ་སྐུ་ལུས་ལ་གྲིབ་མ་མེད་ཅིང༌།
ཕྱིར་མི་ལྡོག་པའི་ས་ལ་བཟོད་པ་ཐོབ་པའི་རྟགས་སུ་ཤིག་སྲོ་རྒྱུན་ཆད་སྐྲ་སེན་
329

ཀུན་མཁྱེན་མི་ཕམ་རྒྱ་མཚོའི་གསུང༌།
གྱི་སྐྱེ་རྒྱུན་ངལ་བསོས་པར་གྱུར། སྒྲུབ་ཁང་ལ་ཟང་ཐལ་དུ་བྱོན་པ་སོགས་ངོ་
མཚར་བའི་ཆོ་འཕྲུལ་རྨད་དུ་བྱུང་བ་མཁན་བསོད་ཆོས་ཀྱིས་མཚོན་འཁོར་སློབ་
བརྒྱ་ཕྲག་མང་པོའི་གཟུགས་འཛིན་ཤེས་པའི་དགའ་སྟོན་དུ་གྱུར་པ་ལགས་
སོ༑ ༑ལབ་དགོན་ནང་དུ་དབང་ཆེན་དགྱེས་རབ་རྡོ་རྗེའི་བཀའ་བཞིན་ཟླ་བ་
གཟས་འཛིན་གྱི་སྐབས་འཇམ་དཔལ་དཀར་པོའི་ལས་ཚོགས་ལ་བརྟེན་ནས
སྲན་མ་མ་ཤའི་སྦྱོར་བ་གནད་དུ་བསྣུན་ཚེ་ཞིང་པ་མཁས་པའི་ཞིང་ལས་ཐོན་
པ་ལས་ཀྱང་ཁྱད་དུ་འཕགས་པའི་སྔོ་ལྗང་གི་ལོ་འདབ་སྲིད་དུ་རིང་བ་དང་དཀར་
དམར་ལང་ཚོས་སྒེག་པའི་པདྨའི་ཕྲེང་བ་བཀོད་ལེགས་པས་ཞལ་དཀྱིལ་ཆུ་
ཤེལ་དབང་པོའི་བཀོད་པའང་མི་སྣང་བར་ཁེབས་ཚེ་བླ་མ་ཡང་ཐུགས་མཉེས་
ཏེ་བསྟན་བཅོས་འགའ་ཞིག་རྩོམ་པའི་བསྐུལ་མ་མཛད། ཉིད་ཀྱི་འཁོར་ཚོགས་
ཡོད་ཚད་ཀྱང་ལྷ་བུ་དམ་པ་ཏོག་དཀར་པོས་དགའ་ལྡན་ཡིད་དགའ་ཆོས་འཛིན་
གྱི་ཞིང་དུ་ལས་ལྡན་སེམས་དཔའི་འཁོར་རྣམས་རྒྱལ་ཚབ་བྱམས་པ་མགོན་
པོ་ལ་གཏད་པ་ལྟར་འབྱོར་བ་དཔག་མེད་ཀྱིས་སྣ་དྲངས་ཏེ་ཕུལ་བས་མི་འཇིགས་
གདོང་ལྔའི་ཁྲི་ལ་དབང་བསྐུར་བའོ། །
དཀར་མོ་སྟག་ཚང་དུ་ལོ་བཅུ་གསུམ་ཙམ་དུ་ཚེ་བདག་ཕྱག་རྒྱ་ཟིལ་གནོན་གྱི་
བསྙེན་སྒྲུབ་ཆུ་འཛིན་གཞོན་ནུའི་བཀོད་པ་གང་ཐུགས་རྒྱུ་སྐར་ལམ་གྱི་ལྟོ་བ་
རུ་སྦྲུམ་སྐབས་ལྷ་དང་སྐལ་བ་མཉམ་པའི་དངོས་གྲུབ་ཐོབ་སྟེ་རྭ་ཟོར་གྱི་ལས་
མཐའ་ལ་བརྟེན་ནས་ཀླ་ཀློ་སྡེ་རིས་དང་བཅས་པའི་མཐུ་དཔུང་མོག་མོག་པོ་
3 3 0

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
རུ་བྱེད་དུས་སྐུའི་རྔམ་ཟིལ། རིག་སྔགས་ཀྱི་དབལ་ངར། རྫས་རྒོད་ཀྱི་གདོང་
སྣ་སོགས་ལ་ལྟ་བ་ཙམ་ཡང་སྣང་སྲིད་ཀྱི་ལྷ་སྲིན་ཆེ་དགུ་རྣམས་ཀྱིས་མ་བཟོད་དེ།
མཁའ་ལམ་དུ་གནས་པའི་གཟའ་སྐར་གྱི་ཚོགས་རྣམས་ཀྱང་འདར་བ་དང༌།
དངངས་པའི་རྣམ་འགྱུར་མངོན་དུ་བསྟན་ནས་རྒྱང་རིང་པོའི་ཆ་རུ་བྲོས་པ་དེ་
དུས་ཀྱི་བསིལ་ལྗོངས་ཞིང་གི་སྐྱེ་རྒུ་ཡོངས་ལ་མཐུན་པར་སྣང་བར་གདའོ།།
གཉིས་པ་གསུམ་ནི་ལྷག་པའི་ལྷས་རྗེས་སུ་བཟུང་སྟེ་མངོན་པར་ཤེས་པ་ལྔའི་
དངོས་གྲུབ་ཐོབ་པ་དང་། སྤོབས་པའི་གཏེར་ཆེན་བརྒྱད་ལ་མངའ་དབང་འབྱོར་
ཏེ་ཆོས་ཀུན་རིག་སྔགས་རྒྱལ་པོ་གཅིག་གི་རང་བཞིན་དུ་རྟོགས་པ་དང་། རྒྱལ་
བསྟན་ཡོངས་ཀྱི་བདག་པོར་གྱུར་ཏེ་གྲགས་སྙན་གྱིས་རྒྱ་མཚོའི་གོས་ཅན་ཁྱབ་
པ་དང་གསུམ་མོ། །
དང་པོ་ནི། རྫོང་སར་དུ་བཞུགས་ཡོད་སྐབས་གྲྭ་ས་སེར་འབྲས་དགེ་གསུམ་
དུ་རྒྱུ་སྐར་འབུམ་གྱི་དབུས་ན་ཉ་གང་ཟླ་བའི་དབང་པོ་བཞིན་མཁས་པའི་གྲགས་
སྙན་ཐོབ་པ་སོག་དགེ་བཤེས་བློ་བཟང་ཕུན་ཚོགས་ཟེར་བ་དེས་སང་ཉིན་ཙམ་
ན་རྩོད་པའི་དུས་བཏབ་པའི་སྲོད་འཁོར་གྱི་ཆ་ལ་རྗེ་བཙུན་འཇམ་པའི་དབྱངས་
ཀྱིས་ཞལ་མངོན་སུམ་དུ་བསྟན་ནས་ཕྱག་མཚན་རལ་གྲི་དང་པོ་ཏི་གཉིས་ཀ་
འོད་ལྔའི་གོང་བུ་གཅིག་ཏུ་གྱུར་ནས་ཐུགས་ཀར་བསྟིམས་པ་དང་ཆབས་ཅིག
ཏུ་བོད་འདིར་བཞུགས་ཚད་ཀྱི་རྒྱལ་བའི་གསུང་རབ་ཀྱི་ཚིག་དོན་གཉིས་ཆར་
གྱི་འོད་སྣང་ཟག་མེད་ཀྱི་རང་གཟུགས་ཐུགས་ཀྱི་དཔལ་བེའུ་བཅུད་དུ་འཁྱིལ་
331

ཀུན་མཁྱེན་མི་ཕམ་རྒྱ་མཚོའི་གསུང༌།
ཚུལ་གྱི་གཏམ་སྙན་མཆོད་སྤྲིན་རྒྱ་མཚོའི་བཀོད་པ་ཀུན་གཟིགས་མཁྱེན་བརྩེའི་
དབང་པོའི་སྙན་དྲུང་དུ་ཉིད་ཀྱིས་ཕུལ་བ་ཡིན། རྫ་རྒྱལ་མདུན་ཐང་དུ་བཞུགས་
དུས་ཉིན་གུང་གི་ཆ་ལ་དག་པའི་སྒྱུ་ལུས་བཟུང་ནས་ཡབ་གཅིག་འཇམ་དཔལ་
གཞོན་ནུའི་དྲུང་དུ་ལྷགས་ཚེ་རང་སྣང་དག་པའི་འདུས་པ་གྲངས་མེད་པའི་དབུས་
སུ་གསང་ཆེན་ཨ་ཏི་ཡོ་གའི་རྒྱུད་རྒྱལ་ཡི་གེ་སྤྲིན་གྱི་འཁོར་ལོ་ལས་རང་ཤར་
བ་གཞན་སྣང་འཇིག་རྟེན་དྲུག་གི་འགྲོ་བ་ལ་སྨན་པའི་སླད་དུ་གླེགས་བམ་དུ་
བཀོད་པ་ད་ལྟ་གསུང་འབུམ་གྱི་ཁྲོད་ན་བཞུགས། ཚད་མ་རྣམ་འགྲེལ་གྱི་
གཞུང་བཤད་རྩོམ་པ་ལ་ཞུགས་སྐབས་ནམ་གུང་རྨི་ལམ་འོད་གསལ་གྱི་སྣང་
ཆ་ལ་ས་སྐྱ་པཎ་ཆེན་ཡིན་ཟེར་བའི་པཎྜི་ཏ་ཤངས་རྩེ་ཅུང་ཟད་གུག་ཡོད་པ་
ཞིག་གིས་ཚད་མ་ལ་མི་ཤེས་རྒྱུ་ཅི་ཡོད་དགག་སྒྲུབ་གཉིས་རེད་གསུངས་ནས་
ཕྱག་ན་པོ་ཏི་གཉིས་བཟུང་ཡོད་པ་ཉིད་ཀྱི་ཕྱག་ཏུ་གཏད་པ་དང་ཆབས་ཅིག་
ཕྱག་ན་རལ་གྲི་ཞིག་ཀྱང་འཕྲལ་དུ་སྣང་བ་དེའི་མདུན་དུ་ཤེས་བྱ་མཐའ་དག་
ཡོད་པར་སྣང་བ་ལ་གཅིག་གཡུགས་ཚེ་དུམ་བུར་གཏུབས་པའི་སྣང་བ་ཤར།
དེའི་དུས་ན་ཚད་མའི་གནད་གསང་བརྒྱ་ཕྲག་རང་གྲོལ་དུ་གྱུར་པ་ཡིན་པར་
གསུངས། ཡང་སྐོར་གཅིག་རྨི་ལམ་འོད་གསལ་གྱི་སྣང་ཆ་ལ་གཤིན་རྗེ་གཤེད་
ལྷ་གསུམ་གྱིས་ཞལ་བསྟན་དཀྱིལ་འཁོར་གྱི་དག་པ་བཤད། ཕྱིར་ཉིན་དེ་ཡི་
སྒྲུབ་ཐབས་གསུངས་པ་ད་ལྟ་ཡང་ཡོད། ཡི་གེ་ཨ་ཡི་སྤྲིན་ཆེན་པོ་ཉིད་ཀྱི་སྐུ་
ལ་ཞུགས་ནས་བྱིན་དབབ་ཚེ་རྒྱལ་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་
33 2

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
ཐུགས་ལ་རང་འཁྲུངས་སུ་གྱུར། དེ་དུས་ཨཱཿ་ཡིག་ལས་ཚོགས་ཤིག་གསུངས་
པ་གསུང་འབུམ་ནང་དུ་བཞུགས། དེ་སོགས་དངོས་ཉམས་རྨི་ལམ་ཀུན་དུ་
རྩ་གསུམ་རབ་འབྱམས་ཀྱི་ཞལ་གཟིགས་ཚུལ་ནི་དཔག་ཏུ་མེད་ཀྱང་འདིར་
དེ་ཙམ་མོ། །མངོན་ཤེས་ལྔ་ཐོབ་པ་ཡིན་ཏེ། གཏེར་སྟོན་བསོད་རྒྱལ་མཚུངས་
བྲལ་བླ་མ་འདིའི་སྐུ་དཀྱིལ་བསོད་ནམས་འབུམ་གྱི་དཔལ་ལས་བསྐྲུན་པ་ཉིད་
འཚོ་ཞིང་བཞུགས་ལ་ཆོས་སྟོན་པ་མཇལ་བ་ལ་བྱོན་སྐབས་གྲྭ་པ་ཞིག་གིས་
ཁམ་ཕོར་རྫ་བ་ལས་གྲུབ་པ་ཞིག་སྟོར་སོང་ཚེ་རྗེ་འདི་ཡི་ལྷའི་མིག་གི་མངོན་
ཤེས་ཀྱིས་གཟིགས་པ་བཞིན་བསྙད་ནས་འཚོལ་དུ་ཕྱིན་པས་ཉིན་ཕྱེད་ཙམ་
འགྲོ་དགོས་པའི་སར་ཤིང་དྲུང་ཞིག་ན་ཡོད་པ་རྙེད་བྱུང༌། རྫ་རྒྱལ་དགོན་དུ་
བཞུགས་དུས་ཡུལ་ཐག་རིང་ནས་ཡོང་བ་པཱ་ཐུར་དཀོན་མཆོག་སོགས་ཀྱིས་
མཚོན་སྐྱེ་བོ་རྣམས་ཀྱིས་ཁྱིམ་དང་ལམ་ཁར་བཤད་པའི་གཏམ་རྣམས་མ་འདྲེས་
པ་གསལ་བོར་ཉམས་མཚར་གྱི་ཚུལ་དུ་ཞལ་སྒོ་ནས་སླར་ཡང་སྤྲོས་བྱུང༌། དྲུང་
དུ་གནས་པའི་སྐྱེ་བོ་རྣམས་ཀྱི་ཡིད་ལ་ཤར་ཚད་གཞན་སེམས་ཤེས་པའི་མངོན་
ཤེས་ཀྱིས་གཟིགས་ནས་དགོས་པ་དང་བཅས་པའི་དུས་སུ་གསལ་བར་གསུངས་
པ་ཡིན་ཞེས་མཁན་ཆེན་ཀུན་བཟང་དཔལ་ལྡན་གྱིས་འཁོར་སློབ་མང་པོའི་
དབུས་སུ་མགྲིན་པའི་རྒྱན་དུ་བྱས་ནས་གསུངས་པར་མ་ཟད་སྤྲུལ་བའི་སྐུ་མཆོག་
ནམ་མཁའ་འཇིགས་མེད་སོགས་སྐྱེ་བོ་འགའ་རྗེ་འདིའི་དྲུང་དུ་ཞག་གསུམ་
དུ་བཞུགས་སྐབས་ཡིད་ལ་ཤར་ཚད་ལ་ཐད་ཀར་ལན་བཏབ་སྟེ་ཡིད་ཆེས་ཀྱི་
333

ཀུན་མཁྱེན་མི་ཕམ་རྒྱ་མཚོའི་གསུང༌།
གནས་སུ་བཀོད་པ་ཡིན་ཞེས་གླེང་འདུག སྔོན་གནས་རྗེས་དྲན་གྱི་མངོན་ཤེས་
ཀྱིས་གཟིགས་ཏེ་མི་མཇེད་ཞིང་གི་ཐ་གྲུ་འདིར་ཡང་སྤྲུལ་བའི་རོལ་གར་བརྒྱ་
ཕྲག་མང་པོའི་གྲངས་ལས་བརྒལ་བ་བཀོད་པའི་ནང་ཚན་འཕགས་ཡུལ་དུ་
གྲུབ་ཆེན་ས་ར་ཧ་དང་ལྷ་ཅིག་དཱི་པཾ་ཀ་ར་བཟོ་རིགས་བཅོ་བརྒྱད་ལ་སྦྱངས་
པ་མཐར་སོན་པའི་བཟོ་བ་སོགས་མ་ངེས་པའི་སྤྲུལ་བསྒྱུར་མང་དུ་བསྟན་ཞིང་།
བོད་འདིར་པདྨའི་དྲུང་དུ་ཅོག་རོ་ཀླུའི་རྒྱལ་མཚན་དང༌། རྗེས་སུ་དགོས་པའི་
དབང་གིས་བོན་གྱི་བླ་མ་ཞིག་གི་སྐྱེ་བ་བཞེས་ཚུལ་གསུངས་ནས་ཉམས་མཚར་
དུ་བོན་གྱི་གྲུབ་མཐའ་ཉིད་ཀྱིས་བཟུང་སྟེ་ཐུགས་སྲས་ཡོངས་ཀྱི་ཐུ་བོ་ལུང་
རིགས་རྒྱ་མཚོའི་གཏེར་གཅིག་རྒྱལ་ཚབ་རིན་པོ་ཆེ་དང་གཏན་ཚིགས་ཀྱི་ཤགས་
བཀྱེས་ཚེ་ལེགས་བཤད་ལུང་གི་འོད་སྣང་ཉིན་བྱེད་འབུམ་གྱི་སྣང་བ་ལས་
གསལ་ཞིང་འཐད་ལྡན་རིགས་པའི་རྣོ་ངར་ཐོག་ཟེར་བརྒྱ་ཕྲག་གི་དབལ་ལས་
རྩུབ་པ་མང་དུ་སྤྲོས་བྱུང་ཚེ། རྒྱལ་ཚབ་རིན་པོ་ཆེའང་སྨྲ་མི་ནུས་པའི་བརྟུལ་
ཞུགས་ལ་བཀོད། སླར་ཡང་རྟེན་འབྲེལ་ལ་དགོངས་ནས་ཆོས་ཀྱི་གྲུབ་མཐའ་
ཉིད་ཀྱིས་བཟུང་ནས་རྒྱལ་བར་བྱས་སོ། །བཟོ་གནས་ཀྱང་སྔོན་གནས་རྗེས་
དྲན་ལ་བརྟེན་ནས་བཟོ་གནས་ཉེར་མཁོ་དང༌། བེའུ་བུམ་ཆེན་མོའང་དེ་དུས་
གསུངས་པ་ཡིན་པར་གྲགས་སོ། །རྫུ་འཕྲུལ་ནི་ཉེ་གནས་འོད་གསལ་ཡིད་
ཆེས་པའི་སླད་དུ་གཤིན་རྗེའི་གཤེད་ཀྱི་དཀྱིལ་འཁོར་ལ་བརྟེན་ནས་བསྒྲུབས་
པའི་ཤྭ་རྡེལ་ཕྱག་སོར་གྱིས་ནམ་མཁར་བཏེགས་ཚེ་ས་ཆེན་པོ་ནི་རྣམ་པ་དྲུག་
3 34

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
ཏུ་གཡོས། བྲག་རི་ཕལ་ཆེར་ནི་ཉིལ། ཆུ་བྲག་མང་པོ་ནི་གཏོར། རླུང་ཆེན་
གྱི་འཚུབས་མ་དྲག་ཏུ་བསྐྱོད། ཉི་ཟླའི་འོད་སྣང་ནི་མོག་མོག་པོར་སྣང་། གནམ་
ས་གཉིས་ནི་གོ་ལོག་ཏུ་འགྱུར་ལ་ཁད་བྱས་ཏེ་སླར་ནོར་འཛིན་ཡངས་པའི་ལྟོ་
ཁ་རུ་དོར་ཚེ་ཐུགས་ཀྱིས་དམིགས་པ་གཏད་པས་བྱང་རོང་ལ་གནས་པའི་ཁང་
ཁྱིམ་སྟོང་པ་མང་པོ་རྡུལ་ཕྲན་དུ་བཤིགས་པར་བྱས་སོ། །རྫོགས་ཆེན་ཤྲྀ་སེང་
ན་བཞུགས་སྐབས་ཉམས་མཚར་དུ་འཇག་མའི་སྒྱོགས་ཤིང་བསྟར་ཏེ་ལུག་
གི་རིལ་མའི་སྒྲོགས་རྡོའི་འཕྲུལ་འཁོར་གྱིས་ཐལ་རྡུལ་གྱི་ཕུང་པོ་རི་ཕྲན་ཙམ་
ཡོད་པ་རྨང་མེད་དུ་གཏོར་ནས་མ་འོངས་རིགས་ལྡན་དྲག་པོ་ལྕགས་འཁོར་
ཅན་གྱི་དམག་དཔོན་གྱི་སྐུར་བཞེངས་དུས་མཐུ་སྟོབས་ནམ་མཁའ་དང་མཉམ་
པའི་རང་རྟགས་མངོན་དུ་བསླངས་བར་བྱས་སོ། །རང་ཡུལ་གྱི་རྒྱན་དུ་འཁོད་
པའི་བྲག་རིའི་བ་གམ་དཔངས་མཐོ་བ་མེ་ལོང་གི་དཀྱིལ་ལྟར་དྭངས་བའི་ངོས་
ནས་འཇམ་དཔལ་ཡབ་ཡུམ་གྱི་ས་བོན་རང་བྱུང་དུ་སྣང་བའི་རིལ་བུའི་སྤར་
སྐོང་རིན་ཆེན་ངོ་མི་ཤེས་པའི་རྒྱུ་ལས་གྲུབ་པ་དང༌། འདན་མ་རིན་ཆེན་བསམ་
གྲུབ་ཀྱི་ལྷ་མདའ་མི་སྐད་སྨྲ་བ་གཏེར་དུ་བཞེས་པ་སོགས་གཏེར་རྫས་མང་
པོ་ཡོད་ཚོད་ཡིན་ཡང་རྗེ་འདི་གསང་བ་ལ་ཤིན་ཏུ་དགྱེས་པས་གཞན་གྱི་མཐོང་
ཐོས་སུ་གྱུར་ཚུལ་གཞན་མ་རྙེད་དོ། །
གཉིས་པ་ནི། སྙིང་དབུས་མི་ཤིགས་གཞོན་ནུའི་སྒོ་བརྒྱ་ཕྱེས་ཏེ་སྤོབས་པའི་
གཏེར་ཆེན་བརྒྱད་ལ་མངའ་དབང་བསྒྱུར་ནས་ལེགས་བཤད་དམ་ཆོས་རྒྱ་
3 3 5

ཀུན་མཁྱེན་མི་ཕམ་རྒྱ་མཚོའི་གསུང༌།
མཚོའི་ཕ་ཕོག་རིས་མེད་སྐལ་བཟང་ཡོངས་ཀྱི་མདུན་སར་མཉམ་པར་བཀྲམ་
པ་སྟེ། དགུང་ལོ་བདུན་གྱི་དུས་སུ་མདོ་སྔགས་དགོངས་འགྲེལ་མཐའ་དག་
གི་གནད་དོན་ཨ་ར་པ་ཙ་ན་དྷཱིཿ ཡི་རང་བཞིན་དུ་ཐུགས་ལ་ཤར་ཚེ་སྐུ་ན་ཧ་ཅང་
གཞོན་ཆེས་པས་ཡི་གེའི་ཕྱི་མོ་བྲི་བའང་ཇི་བཞིན་རྔོ་མི་ཐོགས་པའི་སྐབས་སུ་
འཇུ་བཱ་རིན་ཆེན་མགོན་པོས་ཡི་གེ་པ་བྱས་ཏེ་རྩེད་མོའི་ཞོར་ལ་བྲིས་པའི་བསྟན་
བཅོས་ངན་པ་དྲུག་བྲལ་བཟང་པོ་གསུམ་དང་ལྡན་པའི་ལེགས་བཤད་རྨད་དུ་
བྱུང་བ་ངེས་ཤེས་རིན་པོ་ཆེའི་སྒྲོན་མེ་ཞེས་ད་ལྟ་གྲགས་སྙན་དབྱར་སྐྱེས་ཀྱི་
རྔ་གསང་གིས་སྲིད་གསུམ་དོག་པོར་བྱེད་ནུས་པ་འདི་ཉིད་དོ། །དགེ་མང་རི་
ཁྲོད་དུ་བསྟན་འགྱུར་ཐུགས་འཛིན་ཞག་ཉེར་ལྔའི་རིང་ལ་གྲུབ་སྐབས་ཨོ་རྒྱན་
བསྟན་འཛིན་ནོར་བུས་ཞག་དེ་ཙམ་ལ་ཆོས་ཚུལ་རྒྱ་མཚོ་ལྟ་བུ་དེ་དག་གི་དོན
ཐུགས་ལ་ཆུད་དམ་ཞུས་ཚེ་འགྱུར་གྱི་དབང་སོགས་ལས། ཚིག་ལ་ངེས་པ་མེད་
ཕྱིར་མཐར་ཆགས་སུ་བློ་ལ་མ་ཟིན་མོད་དོན་ནི་ཡོངས་རྫོགས་ཁོང་དུ་ཆུད་པ་
ཡིན་ཞེས་མི་འཇིགས་གདོང་ལྔའི་ང་རོ་འཁོར་སློབ་འདུས་པ་རྒྱ་མཚོའི་དབུས་
སུ་ལྷང་ལྷང་ངོམ་པར་མཛད་དོ། །
དེའི་སྐབས་སུ་ཉེ་གནས་པས་བརྟགས་ཚེ་ཡི་གེ་རྣམས་ཀྱི་མཚན་རེ་ལ་གཟིགས་
པ་མ་གཏོགས་རྒྱུན་གྱི་ཐུན་དྲུག་གི་ཉམས་བཞེས་དང་དུ་བླངས་ཀྱང་རྗེས་སོར་
མཁས་པ་མང་པོ་ལ་གསུང་གླེང་མཛད་སྐབས་ཉིད་ཀྱིས་གསུངས་པ་ལ་སླར་
ཡང་ཡིད་ཆེས་ཀྱི་སྣང་བ་དུ་མ་སྐྱེས་པ་ཡིན་ནོ། །འཇུ་ཉུང་དགོན་དུ་བཀའ་
336

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
ཆོས་ཞག་གསུམ་གྱིས་ཐུགས་ལ་བཟུང་བར་བླ་མ་རིག་མཆོག་གིས་ངོ་མཚར་
གྱི་བསྟོད་བསྔགས་ཕུལ་དུས། ཉིད་ཀྱི་ཞལ་ནས་ད་སྐབས་ནི་བློ་སྐོར་ཙམ་ཡིན་
གྱི་ཀུན་གཟིགས་མཁྱེན་བརྩེའི་དབང་པོའི་ཐུགས་བསྐྱེད་ཀྱི་མཐུ་ལས་སྔར་
ནས་ཚིག་དོན་གཉིས་ཆར་བློ་ལ་སྦྱངས་ཟིན་པ་ཡིན་གསུངས། རྗེས་སུ་རྫ་
རྒྱལ་དགོན་དུ་ལུང་ཐུགས་ཐོག་ནས་གསུངས་སྐབས། ཞུ་དག་པ་བཞི་རེ་རེས་
མོས་སུ་བྱས་ནས་བཞག་ཀྱང་ཚིག་གཅིག་གི་ཆད་ལྷག་མེད་པར་མ་ཟད་འགྱུར་
མི་ལེགས་པ་སོགས་འགྱུར་བཅོས་བྱས་ནས་གསུངས་པའི་ངོ་མཚར་རི་བོང་
འཛིན་པའི་ཟེར་འཕྲེང་ཐར་འདོད་ཨུཏྤལ་གཞོན་ནུའི་བཅུད་དུ་ལྷགས་པ་ཡིན་
ནོ༑ ༑ཉིད་ཀྱི་ཞལ་ནས་དཔལ་སྤྲུལ་རིན་པོ་ཆེའི་དྲུང་ནས་སྤྱོད་འཇུག་བདུན་
ཁྲིད་ཙམ་མ་གཏོགས་མདོ་སྔགས་རིག་གཞུང་ཡོངས་ལ་ལུང་ཙམ་རེ་ལས་བཤད་
པ་ཐོབ་མ་མྱོང་གསུངས་པ་ནི། བསྐལ་བ་དཔག་ཏུ་མེད་པའི་སྔོན་རོལ་ནས་
དེ་བཞིན་གཤེགས་པ་གངྒའི་ཀླུང་གི་བྱེ་མ་སྙེད་ཀྱི་བསྟན་པའི་མཛོད་འཆང་
བ་ཡིན་པས་གསར་དུ་སྦྱང་མི་དགོས་པར་བསྟན་པ་ཡིན་ནོ། །རྫོགས་ཆེན་རིན་
པོ་ཆེའི་གཟིམ་ཆུང་ཉི་འོད་འཁྱིལ་དུ་བཞུགས་སྐབས། དགོན་དེའི་འཆམ་སྣ་
གཅིག་གྲོལ་བའི་ཡུན་ལ་ནང་རྒྱུད་ཡོ་ག་གསུམ་ལ་བསྔགས་པའི་ཀུན་བཟང་
འཁོར་ལོ་དང་ཐོག་མཐའི་སྡེབ་སྦྱོར་བ་གླང་གཅིན་འགྲོས་དང་བཅས་པ་མཁས་
པ་གཞན་གྱིས་ལོ་ཟླར་བསྒྲིགས་ཀྱང་འགྲིག་པར་དཀའ་བའི་ཚིག་དོན་བཀོད་
ལུགས་སོགས་ངོ་མཚར་རྨད་དུ་བྱུང་བ་གྲུབ་པར་མཛད་པ་དང༌། དུས་འཁོར་
337

ཀུན་མཁྱེན་མི་ཕམ་རྒྱ་མཚོའི་གསུང༌།
འགྲེལ་ཆེན་རྩོམ་སྐབས་རེས་འགའ་ནི་ཉིན་གུང་གི་ཐུན་ཐུང་ངུ་ཞིག་ལ་ལྡེབ་
གྲངས་ཉིས་བརྒྱ་ལྷག་ཙམ་རེ་བྲི་བ་མངོན་སུམ་མིག་གི་དགའ་སྟོན་དུ་གྱུར་པ་
ཡིན་ཞེས། ཉེ་གནས་འོད་གསལ་གྱིས་བསྟོད་བསྔགས་མེ་ཏོག་གི་ཕྲེང་བ་མགྲིན་
པའི་རྒྱན་དུ་དཔྱངས་ནས་མཁན་ཡོན་ཏན་རྒྱ་མཚོ་ལ་ངོམ་པར་མཛད་པས་
མཚོན། ལེགས་བཤད་ཆེ་ཕྲ་གང་ཞིག་བརྩམས་ཀྱང་ལྷ་མཆོག་ཟུར་ཕུད་
ལྔ་བའི་བྱིན་རླབས་འོད་ལྔའི་ཟེར་ཕྲེང་ཐུགས་དབུས་སུ་སིམ་པ་དང་ཆབས་
ཅིག་རིག་ཁམས་གཟུངས་སྤོབས་ནོར་བུའི་མཛོད་ཀྱི་སྒོ་འཕར་བརྒྱ་ཕྲག་དུས་
གཅིག་ལ་ཕྱེས་ཏེ་མིག་འཕྲུལ་བཞིན་ཡུན་ཧ་ཅང་ཐུང་ངུས་གྲུབ་པར་མཛད་
པ་མ་གཏོགས་ཚུར་མཐོང་གི་དཔྱད་ར་དང་སམ་ཊར་ཉིས་བྲི་བྱེད་པ་སོགས་
བློ་གྲོས་ན་མ་སྨིན་པའི་རྣམ་འགྱུར་བསྐལ་བར་བཙལ་ཀྱང་ནམ་མཁའི་སྐྱེད་
ཚལ་གཞོན་ནུའི་མཆེད་པོ་བཞིན་གཞར་ཡང་མི་རྙེད་དོ། །
གསུམ་པ་ནི། པདྨ་འོད་གསལ་མདོ་སྔགས་གླིང་པའི་ཞལ་ནས། མི་ཕམ་མགོན་
པོའི་དགོངས་དོན་མངོན་སུམ་རྟོགས། །འཇམ་དཔལ་དབྱངས་བཞིན་ཤེས་
བྱ་ཀུན་ལ་མཁས། །ཕྱོགས་ལས་རྣམ་རྒྱལ་ཆོས་ཀྱི་གྲགས་པ་བཞིན། །སྙན་
པས་རྒྱ་མཚོའི་གོས་ཅན་ཁྱབ་གྱུར་ཅིག །ཅེས་ལུང་བསྟན་དང་ཤིས་བརྗོད་
སྦྲགས་མའི་ཚིག་གིས་སྣ་དྲངས་ཏེ་རྒྱལ་བསྟན་ཡོངས་ཀྱི་བདག་པོ་རུ་མངའ་
གསོལ་ཏོ། །གཡུང་དྲུང་བསྟན་གཉིས་གླིང་པས་རྗེ་འདི་གསང་འཛིན་གསང་
བའི་བདག་པོ་དངོས་ཡིན་པར་ཞལ་གྱིས་བཞེས་ཏེ་ཟབ་གསང་སྒྲུབ་བརྒྱུད་
338

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
ཡོངས་ཀྱི་བདག་པོ་རུ་སླར་ཡང་དབང་བསྐུར། མ་ཟད་མགོན་འདི་རྒྱལ་སྲས་
འཇམ་དཔལ་གཞོན་ནུ་དང་རྣམ་དབྱེར་མེད་པར་མཁས་གྲུབ་འབུམ་ཕྲག་མང་
པོ་ལ་རྩོད་མེད་དུ་གྲུབ་ན་རྣམ་འདྲེན་ཐུབ་པའི་དབང་པོ་ཉིད་ཀྱིས་བསྟན་པའི་
མཛོད་ཆེན་པོ་སྔར་ནས་གཏད་ཟིན་པ་དང་། ཉིད་ཀྱི་ཞལ་ནས་འདའ་ཁར་
ཞལ་ཆེམས་ཀྱི་ཚུལ་དུ་ཁོ་བོ་ནི་ལྔ་བདོའི་རྒུད་པ་གཞོམ་པའི་སླད་དུ་བསམ་
བཞིན་ཞིང་འདིར་བྱོན་པའི་སེམས་དཔའ་ཆེན་པོ་ཞིག་ཡིན། འབྲེལ་བ་ཐོགས་
ཚད་མི་རིང་འཇམ་དཔལ་གཞོན་ནུའི་ངོ་བོར་འཚང་རྒྱ་བ་ཡིན་ཞེས་བདེན་
གསུང་སེངྒེའི་སྒྲ་ཆེན་གྱིས་སྐྱེ་དགུའི་བློ་སེམས་དབང་དུ་བསྡུས་པ་ཡིན། བདག་
ཉིད་ཆེན་པོ་འདིའི་མཚན་སྙན་གྱི་གྲགས་པ་དང༌། གསུང་རབ་ཀྱི་དར་ཆ་ནི་
བསིལ་ལྗོངས་ཞིང་གི་ཐ་གྲུ་རུ་ཁྱབ་པ་ཙམ་དུ་མ་ཟད། འཛམ་གླིང་འདིའི་མཐའི་
རྒྱ་མཚོ་ཆེན་པོའི་ཕ་རོལ་ཏུ་རྟ་མཆོག་རླུང་གི་ཤུགས་ཅན་གྱིས་ཉིན་ལམ་བདུན་
དུ་བགྲོད་དགོས་པའི་ཡུལ་དང་། གནས་ཡུལ་གྱི་ཞིང་ཁམས་བསམ་གྱིས་མི་
ཁྱབ་པའི་ཡུལ་དུ་དར་བ་ཡིན་ཞེས་འཁྲུལ་མེད་ཀྱི་གཏེར་ཆེན་བཅུ་གསུམ་གྱིས་
དགོངས་དབྱངས་གཅིག་ཏུ་བསྒྲགས་པར་གསུངས་པ་བཞིན་རྒྱ་མཚོའི་ཕ་རོལ་
ཏུ་ཁྱབ་ཚུལ་སིང་ག་ལའི་རྒྱལ་པོ་ཞིག་འཕྲུལ་གྱི་ཞོན་པ་ལ་བརྟེན་ནས་འཛམ་
གླིང་ལ་ལྟ་སྐོར་དུ་ཉུལ་ཚེ་ཇི་བཞིན་རྩད་ཆོད་པ་ཡིན་ཞེས་འབྲུག་པ་རྒྱལ་པོ་
ལས་བརྒྱུད་པའི་གཏམ་མཁན་ཆེན་ཐུབ་བསྟན་སྙན་གྲགས་ནས་མགྲིན་པ་
ཆོས་དུང་དཀར་མོ་གཟེངས་བསྟོད་ནས་སྐལ་ལྡན་འདུས་པའི་འཁོར་ལ་གླེང་
339

ཀུན་མཁྱེན་མི་ཕམ་རྒྱ་མཚོའི་གསུང༌།
བ་ཡིན་ནོ། །
གསུམ་པ་གསུམ་ནི། ཆེ་དགུ་མང་པོས་རལ་པའི་ཅོད་པན་གྱི་ཁྲི་ལ་མངའ་
གསོལ། མཁས་གྲུབ་དུ་མས་བསྟོད་བསྔགས་ཀྱི་བླ་བྲེ་མཁའ་ལ་བྲེས། དྲེགས་
ཆེན་ཡོངས་ཀྱིས་མངགས་གཞུག་གི་བྱ་བ་བསྒྲུབས་པའོ། །
དང་པོ་ནི། བསིལ་ལྡན་ཞིང་གི་མངའ་རིས་ལ་རང་དབང་སྒྱུར་བ། སྟོབས་
འབྱོར་མིག་སྟོང་ལྡན་པའི་རྗེས་སུ་གོམ་འགྲོས་འདེགས་ལ་ཁད་པ། ལུགས་
གཉིས་ཀྱི་ཤེས་རྒྱ་ཡངས་པོས་སྔོ་བསངས་བུ་མོའི་ཐ་གྲུ་ཟླུམ་པོར་བཅིངས་ཤིང་།
ང་རྒྱལ་ལྷུན་པོའི་བ་གམ་ལས་ཀྱང་བརྒལ་བའི་རྒྱལ་རིགས་ཆེ་ཕྲ་མང་པོ་མཚན་
སྙན་གྱི་ཞགས་པས་དམ་པོར་བསྡམས། རྫུ་འཕྲུལ་གྱི་བཀོད་པས་ཚར་བཅད།
བསྡུ་དངོས་བཞིས་བློ་སེམས་དབང་དུ་བསྡུས་ནས་ཞབས་པད་ལྷ་བརྒྱའི་གཙུག་
གི་ནོར་བུས་བཏེགས་པའི་ཉེ་གམ་དུ་བཞག་སྟེ། སྡེ་བཞིའི་དཔལ་ཡོན་གྱི་དུས་
སྟོན་གཅལ་དུ་བཀྲམ་ནས་རྣམ་གྲོལ་བྱང་ཆུབ་ཆེན་པོའི་མདུན་ལམ་དུ་དབུགས་
དབྱུང་བ་ནི་ཆེ་བའི་མཛད་པ་ཕུན་སུམ་ཚོགས་པའོ། །
གཉིས་པ་ནི། རྒྱལ་དབང་པདྨ་ཀ་རའི་ཞལ་ནས། མི་ཕམ་རྒྱ་མཚོས་མཐའ་
དམག་ཆུ་ཀླུང་སྒྱུར། །ལྟ་བ་ལོག་པའི་གྲུབ་མཐའ་སྣུབ་པ་དང་། །གསང་སྔགས་
བསྟན་པའི་མདངས་ཕྱུང་ཉིན་མོར་བྱེད། །ཅེས་གསུངས་པས་མཚོན་གཏེར་
ཁ་སོ་སོ་ནས་བསྟན་པ། མི་འགྱུར་ནམ་མཁའི་རྡོ་རྗེ། མཁྱེན་བརྩེ་ཡེ་ཤེས་རྡོ་
རྗེ༑ འཇམ་དབྱངས་མཁྱེན་བརྩེའི་དབང་པོ། ཀོང་སྤྲུལ་ཡོན་ཏན་རྒྱ་མཚོ། ཀུན་
340

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
བཟང་བདེ་ཆེན་རྡོ་རྗེ། ཁྲག་འཐུང་བདུད་འཇོམས་རྡོ་རྗེ། བདུད་འདུལ་ལས་
རབ་གླིང་པ། མཆོག་གྱུར་བདེ་ཆེན་གླིང་པ། རྒྱ་རོང་གཏེར་ཆེན་སོགས་གྲུབ་
བརྙེས་མང་པོས་འཇམ་དཔལ་གཞོན་ནུའི་རྣམ་རོལ་དུ་ཞལ་གྱིས་བཞེས། རྒྱལ་
བསྟན་འཛིན་སྐྱོང་སྤེལ་བའི་བདག་པོ་དང་། སྙིགས་ལྔའི་གདུང་བ་གཞོམ་
པའི་རྗེ་བོ་རུ་ལུང་བསྟན་པ་ཞིག་ཁོ་བོས་ཀྱང་མཐོང་མོད། ད་སྐབས་དཔེ་དེ་
དག་མ་འབྱོར་བའི་རྐྱེན་གྱིས་ལུང་འདྲེན་རྣམས་འབྲི་བར་རྔོ་མ་ཐོགས་སོ། །
དེ་བཞིན་དུ་འཕགས་མ་དབྱངས་ཅན་ལྷ་མོས་མངོན་སུམ་དུ་རྗེས་སུ་བཟུང་
ཞིང་འཕགས་པའི་གནས་བརྟན་བཅུ་དྲུག་དང་ཆོས་ཀྱི་བགྲོ་གླེང་བྱེད་ནུས་པ་
མ་ཧཱ་པཎྜི་ཏ་ཆེན་པོ་དཔའ་རི་བ་བློ་བཟང་རབ་གསལ་གྱི་ཡང་ལན་ག་བུར་
ཆུ་རྒྱུན་སོགས་སུ་རྗེ་འདི་རྟག་པར་རྒྱལ་བ་རྒྱ་མཚོའི་དྲུང་དུ་ཟབ་དོན་འཚོལ་
དུ་ཕྱིན་པ་དང་། ལྟ་སྒོམ་སྤྱོད་པའི་གནད་གསང་འགྲོལ་ཚེ་མཁས་དབང་སུས་
ཀྱང་འགྲན་དུ་མེད་ཚུལ་སོགས། སྙན་འཇེབས་དབྱངས་ཀྱི་ལང་ཚོ་མཛེས་པར་
ངོམ་པ་དོན་བཟང་ཚིགས་སུ་བཅད་པའི་རྟ་ལ་བསྐྱོན་ཏེ་བསྔགས་བརྗོད་སྤྲིན་
གྱི་རོལ་མོས་མཁའ་དབྱིངས་བར་མེད་དུ་གཏམས་པར་བྱས་པ་དང༌། ཁང་
དམར་དགེ་བཤེས་ཆེན་པོས་མགོན་འདི་རྗེ་བཙུན་བརྟན་པའི་འཁོར་ལོ་དང་
དབྱེར་མེད་པར་བསྔགས་པས་ཐར་འདོད་མང་པོ་ལ་མི་ཕྱེད་པའི་དད་པ་བརྟན་
པོར་འཁྲུངས། སོག་དགེ་བཤེས་བློ་བཟང་ཕུན་ཚོགས་ཀྱིས་དངོས་སུ་འཇམ་
དཔལ་དབྱངས་ཀྱི་རང་བཞིན་དུ་མཇལ་ནས་སྔར་རྩོད་པ་བྱས་པའི་ཉེས་སྤོང་
341

ཀུན་མཁྱེན་མི་ཕམ་རྒྱ་མཚོའི་གསུང༌།
དང་ཆབས་ཅིག་ཐོག་མེད་ནས་བྱས་པའི་སྡིག་ལྟུང་བཤགས་ཏེ་ཚེ་རབས་ཀུན་
ཏུ་ཕྲིན་ལས་ཀྱི་བྱེད་པོར་སྨོན་པ་གསོལ་འདེབས་དྲི་ཟའི་རྒྱུད་མང་ཟེར་བ་ཞིག་
བརྩམས། རྗེས་སུ་རང་ཡུལ་དུ་རྗེ་བཙུན་ཧ་ཧ་དམ་པའི་གདན་སར་བྱོན་ནས་
རྗེ་འདིའི་བསྟོད་པ་མགྲིན་པའི་རྒྱན་དུ་བྱས་ཚེ་གྲྭ་སློབ་མང་པོ་ལ་ཡིད་ཆེས་
ཀྱི་དད་པ་ཐོབ་ནས་མཇལ་དུ་འོང༌། ཁྱད་པར་དུ་དད་དང་ཚུལ་ཁྲིམས་ཀྱི་ནོར་
གྱིས་ཕྱུག་པ་ཞིག་གིས་རང་གི་སོར་མོ་ལ་སྲིན་བལ་གྱི་ན་བཟའ་གསོལ་ཏེ་ཏིལ་
མར་གྱིས་གསོས་བྱས་ནས་མེ་ལ་སྦར་ནས་མཆོད་པ་ཕུལ་བ་ཡིན། སྐབས་
འདིར་མཁས་དབང་རྣམས་ཀྱིས་རྗེ་འདི་ལ་བསྔགས་བརྗོད་བྱས་ཚུལ་རྒྱས་
པར་བཀོད་ན་གླེགས་བམ་ཆེ་ངེས་པའི་ཁར་ལོངས་པ་ཡིན་པས་སྤོས་པར་མ་
བྱས། ས་བཅད་ཀྱི་ཁོངས་མི་སྟོང་ཆེད་དུ་འདིར་དེ་ཙམ་མོ། །
གསུམ་པ་ནི། གསང་འགྲེལ་སྤྱི་དོན་འོད་གསལ་སྙིང་པོ་བརྩམས་ཟིན་པའི་
དགའ་སྟོན་དུ་དཔལ་མགོན་ལེགས་ལྡན་གྱིས་འཛམ་བུ་ཆུ་གསེར་རྫ་བུམ་ཙམ་
ཕུལ་བ་ཉག་རུ་ནུབ་ཀྱི་ས་སྒོ་སྲུང་བའི་རྒྱལ་པོ་ཕུ་རུ་ཅོག་ལ་བསྐུར་ནས་ཕྱེད་
ཀྱིས་ཇོ་བོ་ལ་ཞལ་ཆབ་གསོལ། ཕྱེད་ཀྱིས་སྨོན་ལམ་ཆེན་མོའི་དུས་སུ་འགྱེད་
གཏོང་བྱས། རྨི་ལམ་འོད་གསལ་གྱི་ཆ་ལ་སྔགས་སྲུང་དབྱིངས་ཀྱི་རྗེ་མོས་
རང་གཟུགས་བསྟན་ནས་བསྟན་པའི་སྲུང་མར་ཁས་བླངས། ཕྱིར་ནང་གསོལ་
ཁ་བརྩམས་པ་གསུང་འབུམ་ན་བཞུགས། སེང་ཆེན་ནོར་བུ་དགྲ་འདུལ་ལུས
དང་གྲིབ་མ་བཞིན་རྟག་པར་སྐུ་དྲུང་ན་འཁོད་པ་ལས་ཅན་མང་པོས་མཐོང༌།
34 2

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
དགའ་བདེ་ཆོས་སྐྱོང་བེར་ནག་ལ་རང་སྡེ་སྲུང་བར་གཉེར་གཏད་པས་རྟ་ནོར་
མང་པོ་དགྲས་དེད་འགྲོ་སྐབས་ཆོས་སྐྱོང་གིས་རང་གཟུགས་བསྟན
ལ་འཕྲོག ཡང་གཉན་ཆེན་ཐང་ལྷས་རྗེ་བཙུན་སྒྲོལ་མའི་སྐུ་གཟུགས་གསེར་
ལས་གྲུབ་པ་ཞིག་ཕུལ་བ་ཉིད་ཀྱི་སྤུན་ཟླ་སྔོ་ལོ་ལ་གནང་བ་ད་ལྟའང་ཡོད། ཐེའུ་
རང་རྫུ་འཕྲུལ་ཅན་ཞིག་བྲན་དུ་བཀོལ་ནས་འཛམ་གླིང་ན་ཡོད་པའི་སྨན་རིགས་
རྣམས་འཐུ་བཅུག་པ་མཆོག་དམན་ཐམས་ཅད་ཀྱིས་མཐོང༌། དེ་སོགས་དྲེགས་
པ་མང་པོས་ཁྱི་བཟང་བདག་པོ་ལ་འདུན་པའི་ངང་ཚུལ་དང་དུ་བླངས་ནས་
བཞེད་དོན་ལྷོད་མེད་དུ་བསྒྲུབས་རབས་བགྲང་ལས་འདས་སོ། །
བཞི་པ་གསུམ་ནི། དགྲ་བགེགས་ཀྱི་སྡེ་དཔུང་སྟོབས་དང་རྫུ་འཕྲུལ་གྱིས་ཚར་
བཅད། ཕས་རྒོལ་མང་པོ་ལུང་དང་རིགས་པས་ཚར་བཅད། རྦོད་གཏོང་གཏད་
མནན་སྲུང་བཟློག་བསད་གསུམ་གྱིས་ཚར་བཅད་པའོ། །
དང་པོ་ནི། ཀུན་སྤང་ཀུན་ཏུ་རྒྱུའི་མཛད་པ་དང་དུ་བླངས་ནས་སྡེ་དགེའི་ཕྱོགས་
སུ་ཕེབས་དུས་འདོད་ཁམས་དབང་ཕྱུག་སྙིང་ལ་ཞུགས་པའི་ཨར་ཇག་མང་
པོས་མེ་མདའི་ཆར་ཕབ་ཚེ་ལྷ་མཆོག་འཇམ་དཔལ་གཞོན་ནུའི་སྐུ་གཟུགས་
སྤྲུལ་པའི་བཟོ་བོས་བསྐྲུན་པ་ལས་ཀྱང་འབྱོན་ལེགས་པ་ཤ་སྟག་ཏུ་གྱུར་ཏེ་
སྐུའི་བ་སྤུ་ཙམ་ཡང་གཡོ་མ་ནུས་ཚེ་དྲུང་དུ་ལྷགས་ནས་རྡོ་དང་དབྱུག་པའི་གླགས་
འཚོལ་སྐབས། ལུང་དང་རིགས་པས་ང་མི་ཕམ། །རྡོ་དང་དབྱུག་པས་ང་མི་
ཕམ། །ང་མི་ཕམ་རྣམ་པར་རྒྱལ་བ་ཡིན། །ཞེས་གསུང་སྒྲ་མཐོན་པོའི་དབྱངས་
34 3

ཀུན་མཁྱེན་མི་ཕམ་རྒྱ་མཚོའི་གསུང༌།
འབྲུག་ལྟར་སྒྲོག་བཞིན་སྒྱུ་རྩལ་འབུམ་གྱི་རང་རྟགས་མངོན་དུ་བསླངས་ནས་
ཕྱོགས་ལས་རྣམ་པར་རྒྱལ་བའི་རུ་མཚོན་མཁའ་ལ་བསྒྲེངས་སོ། །མཐའ་དམག་
དགུ་པ་ཁྱི་མགོ་དོམ་སྟན་ཅན་ཟེར་བའི་དམག་སྣ་རྗེ་འདི་བཞུགས་པའི་ས་
ཕྱོགས་སུ་གཏད་པ་ཡིན་པས། ཡུལ་སྡེ་ཀུན་ཟིང་ཟིང་བོར་གྱུར་ཚེ་མཚུངས་
བྲལ་བླ་མ་མཆོག་གི་ཞལ་ནས་དམག་ཕྲན་འདི་ལྟ་བུའི་ཡང་ངོ་ལེན་མ་ནུས་
ན་མ་འོངས་པའི་དུས་སུ་རིགས་ལྡན་མཆོག་གི་དམག་དཔོན་མངོན་པར་མཐོ་
བ་ཞིག་ཡིན་པ་དོན་རེ་ཆུང་གསུངས་ནས་སྤྱན་གྱི་ལྟ་སྟངས་གློག་དམར་བཞིན་
འཁྱུགས་ནས་སྡིགས་མཛུབ་ཀྱི་རྩེ་མོ་ནམ་མཁར་བསྒྲེངས་ཙ་ན་རི་བྲག་མང་
པོ་ཐང་དུ་ཉིལ་སོང་བ་སྲན་ཐང་གི་ཕྱོགས་ན་ད་ལྟ་ཡང་མཇལ་དུ་ཡོད་པར་
གླེང༌། མཐའ་དམག་ནི་ཕྱོགས་སུ་ཡང་ཉེ་མ་ནུས། སྡེ་དགེའི་སྲས་མོ་བགེགས་
ཀྱིས་བརླམས་ཏེ་བླ་ཚེ་ཉམས་འཁྱར་དུ་གྱུར་ཚེ་ཐུགས་ཀྱི་དགོངས་པ་གཏད་
པའི་མོད་ལ་བླ་ལུག་གིས་ཁང་པ་ལ་སྐོར་བ་བྱེད་པ་སྐྱེ་བོ་མང་པོས་མཐོང༌།
གྲུབ་མཐའི་ཆགས་སྡང་གིས་ཀུན་ནས་བསླངས་ཏེ་བོད་དམག་རྗེ་འདི་ཡི་ཐོག་
ཏུ་ཆས་སྐབས་སྔར་བཤད་ཀྱི་གཤིན་རྗེ་གཤེད་ཀྱི་ཤྭ་རྡེལ་གྱིས་ཕྱིར་བཟློག་
པ་ཡིན།
གཉིས་པ་ནི། འཕགས་མཆོག་མིག་མི་ཟུམ་པ་བསམ་བཞིན་མི་ཡི་གཟུགས་
སུ་སྤྲུལ་བ་བྲག་དཀར་སྤྲུལ་བའི་སྐུ་བློ་བཟང་དཔལ་ལྡན་བསྟན་འཛིན་སྙན་
གྲགས་དང་། རྒྱལ་ཀུན་གསང་བའི་བདག་པོ་བཤེས་གཉེན་དམ་པའི་ཤ་ཚུགས་
344

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
སུ་བསྒྱུར་བ་དཔའ་རི་བ་བློ་བཟང་རབ་གསལ་གྱིས་རྗེ་འདིའི་ཕྲིན་ལས་ནམ་
མཁའི་ཕ་མཐར་སྤྲེལ་བའི་སླད་དུ་གསུང་རབ་ལ་དག་ཐེར་བྱེད་པའི་བརྩོན་
པ་དང་དུ་བླངས་དུས་ཁུངས་ལྡན་ལུང་གི་མུ་ཁྱུད་ཀྱིས་ཉ་གང་ཟླུམ་པོར་འཆིང་
བཞིན། བྱིན་རླབས་བདུད་རྩིའི་ཐིགས་པ་འཆད་མེད་དུ་བསྙིལ་བའི་འཐད་
ལྡན་རིགས་ལམ་སྟོང་གི་འོད་སྣང་ཆེས་ཆེར་སྤྲོ་བའི་རང་གཤིས་རྗེན་ལ་བུད་
ནས། །ཐུབ་བསྟན་གླིང་བཞིའི་བཀོད་པ་འབད་མེད་དུ་གསལ་བཞིན་སྒལ་
བཟང་ཨུཏྤལ་གཞོན་ནུའི་བློ་གྲོས་ཀྱི་འདབ་མ་ལྷུག་པར་བཞད་པ་ལགས་སོ། །
དྲི་བྲལ་ལུང་གི་སྒྲ་བརྒྱས་གནམ་ས་འགེངས་བཞིན། སྒྲུབ་སྤོང་གློག་ཞགས་
འཁྱུགས་པས་མདུན་བསུས་ཏེ། གཏན་ཚིགས་ཐོག་ཟེར་དྲག་པོའི་དབལ་ངར་
གྱིས་ཝ་མང་དགེ་བཤེས་དང་། འབྲི་གུང་དབུ་རི་དཔལ་འཛིན་སོགས་ཀྱི་ལོག་
རྟོག་བྲག་རྡུལ་གྱི་ཕུང་པོ་དཔངས་མཐོ་བའང་རྨང་མེད་དུ་བསྙིལ་བ་ཡིན། གུང་
ཐང་འཇམ་བའི་དབྱངས། འགྱ་བ་མདོ་སྔགས། འདན་མ་བློ་ཆོས། རྡོ་གྲུབ་
དམ་ཆོས། རྔ་བན་ཀུན་དགའ། ལྔ་རིག་སྨྲ་བ་མཉྫུའི་མཚན་ཅན་སོགས་སྐྱེས་
སྦྱངས་མར་མེའི་འོད་སྣང་ལྷག་པར་བཀྲའང་ལྐོག་གྱུར་ཤེས་བྱའི་དངོས་པོ་
ཇི་བཞིན་མ་གཟིགས་པའི་ཚུལ་མཛད་པ་མང་པོའི་བློ་གྲོས་ཀྱི་ཁང་བུ་ཉམས་
དགའ་བའི་དབུས་སུ་ལུང་རིགས་ཉིན་བྱེད་ཟེར་གྱིས་འཁྱུད་ཚེ་མ་རྟོགས་མུན་
པའི་རྡུལ་ཆ་ཕྲ་མོའང་མི་གནས་པར་མཛད་པ་ཡིན་ནོ། །
ཨོ་རྒྱན་འཇིགས་མེད་ཆོས་ཀྱི་དབང་པོ་དཔང་པོར་བཞག་ནས་འགྱ་བ་ཨ་ལགས་
345

ཀུན་མཁྱེན་མི་ཕམ་རྒྱ་མཚོའི་གསུང༌།
དང་གཏན་ཚིགས་ཀྱིས་དཔུང་འགྲན་ཚེ་རྗེ་བཙུན་འཇམ་པའི་དབྱངས་ཀྱི་སྐུ་
གཟུགས་ཀྱི་ཐུགས་ཀ་ནས་འཇའ་ཚོན་སྣ་ལྔའི་ཐག་པ་བཀོད་ལེགས་པ་འཕྲོས་
པ་ཀུན་མཁྱེན་བླ་མའི་ཐུགས་དང་དབྱེར་མེད་དུ་འདྲེས་འདུག་པ་ཨ་ལགས་
ཀྱི་གྲྭ་བ་རྣམས་སོགས་དེར་འཁོད་ཀྱི་སྐྱེ་བོ་རྣམས་ལ་མཐུན་པར་སྣང་ནས་ཆོས་
ལ་ཆོས་ཀྱི་མིག་རྡུལ་དྲི་མ་མེད་པ་ཐོབ་པར་གྱུར་ཏོ། །
ཐམས་ཅད་མཁྱེན་པའི་སྤྱན་རས་ཡངས་པ་འཇམ་དབྱངས་མཁྱེན་བརྩེའི་དབང་
པོ་དང༌། སྔ་འགྱུར་བསྟན་པའི་བདག་པོ་རྡོ་གྲུབ་བསྟན་པའི་ཉི་མ། དཔལ་
ལྡན་ས་སྐྱའི་ཆོས་ཀྱི་སྲོག་ཤིང་འཛིན་པ་འཇམ་དབྱངས་བློ་གཏེར་དབང་པོ།
རི་བོ་དགེ་ལྡན་པའི་མཁས་དབང་ཡོངས་ཀྱི་གཙུག་རྒྱན་མི་ཉག་ཀུན་བཟང་
ཆོས་གྲགས་སོགས་དཔང་པོར་བཞག་ནས་ས་ཆེན་པོའི་ཁྱོན་ན་འགྲན་ཟླ་དང་
བྲལ་བ་ལྟ་བུའི་མཁས་པ་ཆེན་པོ་གོང་སྨོས་ཀྱི་སོག་དགེ་བཤེས་བློ་བཟང་ཕུན་
ཚོགས་དང་རྩོད་པའི་ཚུལ་དུ་ཞུགས་ཚེ་མཁས་དང་གྲུབ་པའི་རྣམ་ཐར་རྗེན་
ལ་བུད་པའི་གྲགས་པའི་གཏམ་རྒྱུད་སྙན་མོའི་རྒྱུན་སྲིད་མཐའི་བར་དུ་བཞག་
པའོ། །གཞན་ཡང་རྫོགས་ཆེན་དུ་བཞུགས་སྐབས་བརྩད་པའི་རྣམ་ཐར་ཤིན
ཏུ་ངོ་མཚར་བ་ཞིག་ཡོད་པར་གླེང་ཡང་ཇི་བཞིན་རྩད་ཆོད་མ་ཡོང་བས་འདིར་
མ་བཀོད་དོ། །མཁས་མཆོག་ནོར་བུ་བསྟན་འཛིན་སོགས་མཁས་པ་བརྒྱ་ཕྲག་
མང་པོ་དང་རྩོད་པའི་རྒྱལ་རྔ་བརྡུང་ཚུལ་ནི་དཔག་ཏུ་མེད་ཀྱང་བདག་གིས་ཐོས་
པ་ནི་དེ་ཙམ་མོ། །
346

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
གསུམ་པ་ནི། སྤྱོད་འཇུག་ཤེས་རབ་ལེའུའི་འགྲེལ་བ་ནོར་བུ་ཀེ་ཏ་ཀ་ཤར་ཁ་
དང་དབུས་གཙང་ཕྱོགས་སུ་ཁྱབ་ཚེ་དགེ་འདུན་མང་པོའི་དབང་འཛིན་པ་རྒྱུ་
མཚན་མི་ཤེས་པ་འགའ་ཞིག་གི་ངག་ལ་ཉན་དགོས་ཐུག་ནས་གདན་ས་གསུམ་
གྱི་དགེ་འདུན་ཐམས་ཅད་འཚོགས་ནས་དྲུག་ཅུའི་ལྕགས་མཁར་སོགས་སྔགས་
གཞུང་རྣམས་སུ་བསྟན་པའི་དྲག་ལས་མང་པོ་དང༌། ཟབ་མདོའི་བཟློག་པ་
སོགས་མདོ་ཕྱོགས་ནས་བསྟན་པའི་རྩུབ་སྤྱོད་རྣམས་ལག་ལེན་དུ་བསྟར་ནས་
རྗེ་འདིའི་སྐུ་ལ་གནོད་པ་བརྩམས་ཀྱང་མི་འདོད་ཕན་པའི་དཔལ་དུ་གྱུར་ཏེ་
མཛད་ཕྲིན་དང་གྲགས་སྙན་བླ་ལྷག་ཏུ་འཕེལ། བྱད་མ་མཁན་བསམ་ངན་
གཏིང་ནས་འཆང་བ་རྣམས་ལ་རང་གི་ལྷ་སྲུང་རང་གི་གཤེད་དུ་ལངས།བསམ་
སྦྱོར་ངན་པའི་མཚོན་རྩེ་རང་ལ་འཁོར་ཏེ་ཕལ་ཆེར་འགག་གྲིར་ཤི འགའ་ཞིག་
གདོན་རྒོད་དྲག་པོས་གློ་བུར་དུ་བཅོམ། ཁ་ཅིག་སྨྱོ་ལྐུགས་བརྒྱལ་བ་སོགས་
ཀྱིས་དཔའ་བཀོང་བར་བྱས་ཚེ་གནས་ཆུང་རྒྱལ་པོས་རྒྱུ་རྐྱེན་བསྙད་པས་རྒྱལ་
བ་ཐུབ་བསྟན་རྒྱ་མཚོས་བང་ཆེན་པ་མང་པོ་བརྫ་ངས་ནས་བཟོད་གསོལ་མཛད་
པ་ཡིན། ཀུན་མཁྱེན་བླ་མ་ཉིད་ཀྱི་ཞལ་ནས། ཁོ་བོ་འཇིགས་བྱེད་དུས་དགྲའི་
དབང་པོས་མངོན་སུམ་དུ་རྗེས་སུ་བཟུང་བའི་མཐུ་ཡིས་རྦོད་གཏོང་གང་གིས
་ཀྱང་བརྫི་བར་མ་ནུས་པ་ཡིན་གྱི། གཞན་དུ་དགེ་འདུན་མང་ཚོགས་དེ་ཡིས་
རི་དབང་ལྷུན་པོ་ལའང་དྲག་ལས་དེ་ལྟ་བུ་བརྩམས་ན་རྨང་ནས་གཏོར་ནུས་
པ་ཡིན་ཞེས་གསུངས་སོ། །
347

ཀུན་མཁྱེན་མི་ཕམ་རྒྱ་མཚོའི་གསུང༌།
ལྔ་པ་གསུམ་ནི། མངོན་མཐོའི་དཔལ་འབྱོར་དོན་དུ་གཉེར་བར་འདོད་པ་ལ་
མཐུན་རྐྱེན་ལེགས་ཚོགས་ཆར་དུ་ཕབ་པ། འཇིགས་བརྒྱད་ཉེར་འཚེའི་གཡུལ་
ངོ་ལས་རྒྱལ་བར་འདོད་པ་ལ་འགལ་རྐྱེན་ཉེས་ཚོགས་དབྱིངས་སུ་བསྐྲད་པ།
སྟོབས་བཅུའི་ས་ལ་མངའ་དབང་བསྒྱུར་བར་འདོད་པ་ལ་ལུང་རྟོགས་ཆོས་ཀྱི་
བགོ་བཤའ་མཛད་པའོ། །
དང་པོ་ནི། ནོར་འདོད་ཀྱི་གང་ཟག་ལ་ཉིད་ཀྱི་བདོག་པ་ཡོད་ཚད་ཕངས་མེད་
དུ་གཏོང་བ་དེ་བཞིན་གཤེགས་པས་སྦྱིན་པའི་ཕར་ཕྱིན་ལ་སློབ་སྐབས་ཀྱི་སྐྱེས་
རབས་རྣམས་ཐུགས་ཀྱི་རྒྱན་དུ་བྱས། གཞན་འཇུངས་པ་ནོར་གྱིས་ཕྱུག་པ་
མང་པོ་ཆོས་གཏམ་གྱིས་ཡིད་དྲངས་ནས་སྦྱིན་པའི་ལམ་ལ་སྦྱར། ནོར་སྒྲུབ་
དང་ཚོགས་བསགས་ཀྱི་ཐབས་བསྟན་ནས་དབུལ་ཕོངས་རྒྱུན་བཅད་པའོ། །
མཐོ་འདོད་ཀྱི་གང་ཟག་ལ་རླུང་རྟ་དཔལ་བསྐྱེད་ཀྱི་གདམས་པ་དང་། ཐུགས་
བསྐྱེད་མཚུངས་པ་མེད་པའི་མཐུ་ལ་བརྟེན་ནས་སྙན་པའི་བ་དན་དཀར་པོ་ལག་
ཏུ་གཏད། བདེ་འདོད་ཀྱི་གང་ཟག་ལ་བྱིན་རླབས་བཀྲ་ཤིས་གདུགས་དཀར་
གྱི་གྲིབ་བསིལ་སྣམ་པོ་ལ་ངལ་གསོ་གནང་སྟེ་བརྒྱ་ཕྲག་གདུང་བའི་ཚ་གདུང་
ཉེ་མི་ནུས་པར་བྱས་སོ། །
གཉིས་པ་ནི། ནད་མེད་པར་འདོད་པ་ལ་འཛམ་གླིང་ཐ་གྲུའི་ཁྱོན་ལ་འཁོད་
པའི་སྨན་རིགས་ཡོད་ཚད་སྣང་སྲིད་ལྷ་འདྲེའི་ཚོགས་ལ་བསྡུ་སྦྱོར་བྱེད་བཅུག་
སྟེ་རིས་མེད་ནད་པ་ལ་བསྩལ། བྱམས་དང་སྙིང་རྗེའི་ཏིང་འཛིན་ལ་བརྟེན་
34 8

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
ནས་རྒྱ་རོང་དང་ཀོ་འཇོ་ཕྱོགས་ནས་རིམ་གྱིས་ལྷགས་པ་ཙི་ཙི་ཛྭ་ལའི་ནད་
ཀྱིས་ཟིན་པ་བརྒྱ་ཕྲག་ཙམ་ཡང་ཞལ་ཆབ་ཕོག་པའི་མོད་ལ་ཞི་བར་མཛད་པ་
དང་ཡུལ་ངེས་མེད་ཀྱི་ནད་པ་རྒྱུ་བ་དང་མི་རྒྱུ་བའི་དུག་གིས་ཟིན་པ་དུ་མ་ཕྱག་
སོར་གྱི་དྲེག་པ་ཁར་སོང་བ་ཙམ་གྱིས་སོས་པ་མངོན་སུམ་ཡུལ་དུ་གྱུར་ཅེས་
ཉེ་གནས་འོད་གསལ་གྱི་བདེན་གསུང་དབྱར་རྔ་སྙན་མོས་མཁའ་དབྱིངས་དུས་
གཅིག་ལ་འགེངས་པར་བྱས། དེ་བཞིན་དུ་སྨན་པ་གཞན་གྱིས་གཞན་དབང་
སྔོན་ལས་ཀྱི་ནད་དུ་ངོས་བཟུང་བ་མང་པོའང་རྗེ་འདིའི་ཞལ་བཟང་མཇལ་བ་
ཙམ་གྱིས་སྔོན་བསགས་ཀྱི་རྣམ་སྨིན་ལྷག་མེད་དུ་བྱང་ནས་འཕྲལ་ཡུན་ཕན་
བདེའི་དཔལ་ལ་སྦྱོར་ཚུལ་ནི་བགྲང་ལས་འདས་སོ། །ཁྱད་པར་དུ་བོད་འདིར་
སྔོན་ཆད་རྒྱ་མཚོའི་གཏིང་དུ་བྱིང་བའི་ནོར་བུ་བཞིན་མཁས་གྲུབ་སུས་ཀྱང་
མངོན་དུ་བསླང་མ་ནུས་པའི་ནད་སེལ་གྱི་གདམས་པ་མཐོང་བའི་མོད་ལ་དཔྱོད་
ལྡན་ཡིད་སྣང་དབང་མེད་དུ་གཡོ་ནུས་པ་དུ་མ་ཕྱི་རབས་འཚོ་བྱེད་ཡོངས་ཀྱི་
དཔལ་དུ་བཞག་སྟེ་ཕྲིན་ལས་ནམ་མཁའ་ཡངས་པའི་མཆེད་དུ་གྲུབ་པ་ཡིན།
དགྲ་བགེགས་དང་འབྱུང་བཞིའི་གནོད་པ་ཞི་བར་འདོད་པ་ལ་རྫས་སྔགས་
ཏིང་འཛིན་གྱི་འཕྲུལ་འཁོར་བསམ་གྱིས་མི་ཁྱབ་པའི་གནད་གསང་བཀྲོལ་
ཏེ་བརྒྱུད་འཛིན་རིམ་བྱོན་དང་བཅས་པའི་རེ་འབྲས་དོན་སྨིན་དུ་མཛད་པ་ཡིན།
རྗེ་འདི་དངོས་སུ་བཞུགས་སྐབས་སྡེ་དགེ་དང་མགོ་ལོག་གཉིས་ཀྱིས་འཁྲུག་
ཟིང་ཆེན་པོ་བསླངས་ཚེ་སྲུང་མདུད་ལུས་ལ་བཅང་ཚད་ལ་རྡོ་མཚོན་ཅི་ཙམ་ཕོག་
349

ཀུན་མཁྱེན་མི་ཕམ་རྒྱ་མཚོའི་གསུང༌།
ཀྱང་གནོད་མ་ནུས། གདོན་བགེགས་ཀྱིས་དངོས་སུ་བརླམས་ཏེ་སྨོ་ལྐུགས་
བརྒྱལ་བར་གྱུར་ནའང་གཟིམ་ཁང་མཇལ་བ་ཙམ་གྱིས་ནད་གདོན་ལས་གྲོལ་
བ་ཡིན་ཞེས་རྫ་སྟོད་སྐྱེ་བོ་ཡོངས་ཀྱིས་མ་བགྲོས་མགྲིན་དབྱངས་གཅིག་ཏུ་
གླེང་འདུག རྫོགས་སྤྲུལ་ལྔ་པ་ཐུབ་བསྟན་ཆོས་ཀྱི་རྡོ་རྗེ་ལྷ་ལྡན་དུ་ཕེབས་ནས་
འབྲི་ཆུར་གྲུ་ཡིས་བརྒལ་ཚེ་གྲུ་ཆུ་ནང་དུ་བྱིང་དུས་ཐམས་ཅད་ཀྱིས་རྗེ་འདིའི་
གསོལ་འདེབས་ཞལ་གསུང་མ་བཏོན་པས་ཆུའི་འཇིགས་པ་ཞི་བ་ཡིན། གཞན
ཡང་རྗེ་འདི་ལ་གསོལ་འདེབས་དྲག་དུ་བྱེད་ནུས་ན་སྙིགས་ལྔའི་གདུང་བ་བརྒྱ་
ཕྲག་གིས་བརྫི་བར་མི་ནུས་སོ། །ཞེས་རྩོད་མེད་ཀྱི་མཁས་གྲུབ་མང་པོའི་ཞལ་
སྒོ་ནས་འོངས་པའི་གཏམ་རྒྱུད་སྡེ་དགེ་ལྷོ་རོང་ཕྱོགས་སུ་ཁྱབ་འདུག
གསུམ་པ་ནི། རྒོལ་འདོད་ཀྱི་གང་ཟག་རྩོད་པས་ཚར་བཅད། ཉན་འདོད་ཀྱི་
གང་ཟག་འཆད་པས་རྗེས་སུ་བཟུང༌། སློབ་འདོད་ཀྱི་གང་ཟག་བརྩམས་ཆོས་
ཀྱིས་ཚིམ་པར་བྱས་ཏེ་མཐོང་ཐོས་དྲན་རེག་གི་སྐྱེ་རྒུ་ཡོངས་ལ་ཐར་པའི་ས་
བོན་བཏབ། བཟང་ངན་ལས་ཀྱིས་འབྲེལ་ཚད་མངོན་མཐོའི་གནས་ལ་བཀོད།
གདམས་པའི་བཅུད་ལ་རོལ་ཚད་སྲིད་པ་ཐ་མ་པར་བྱས་ཏེ་ཡབ་གཅིག་འཇམ་
དཔལ་དཔའ་བོའི་བཞེད་དོན་མཐར་འཁྱོལ་དུ་མཛད་པའོ། །
དྲུག་པ་གསུམ་ནི། སྐུ་ཚབ་ཏུ་མཁས་གྲུབ་ཀྱི་སློབ་མ་མང་པོ་བསྐྲུན་ནས་ལམ་
སྟོན་རྒྱུན་མི་འཆད་པར་མཛད། གསུང་ཚབ་ཏུ་ལེགས་བཤད་ཀྱི་བསྟན་བཅོས་
དུ་མ་བརྩམས་ནས་ཐར་བའི་ལམ་སྲོལ་འཆུག་པ་མེད་པར་བྱས། ཐུགས་ཚབ་
35 0

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
ཏུ་ཟབ་ཆོས་གཏེར་དུ་སྦས། སྨོན་ལམ་གཏད་རྒྱ་མཛད་ནས་ལམ་ལ་སློབ་པའི་
སྐྱེ་བོ་འཕྲོ་མཐུད་པའོ། །
དང་པོ་ནི། ཞེ་ཆེན་རྒྱལ་ཚབ། གླག་བླ་ཆོས་འགྲུབ། རྡོ་གྲུབ་བསྟན་པའི་ཉི་
མ༑ མཁན་པོ་ཀུན་དཔལ། ཨོ་རྒྱན་བསྟན་འཛིན་ནོར་བུ། མཁན་ཡོན་ཏན་
རྒྱ་མཚོ། འཇམ་དབྱངས་བློ་གཏེར་དབང་པོ། རྫོགས་སྤྲུལ་ལྔ་པ། ཀ་ཐོག་
སི་ཏུ། གཏེར་ཆེན་ལས་རབ་གླིང་པ། ཨ་འཛོམས་འབྲུག་པ། དཔལ་ཡུལ་
པད་མ་ནོར་བུ། སྐུ་ཕྱོགས་དགུ་རོང༌། རྒྱ་སྐོང་གཞན་དགའ། ཞེ་ཆེན་རབ་
འབྱམས། མཁན་པོ་ལྷ་རྒྱལ། མུ་ར་སྤྲུལ་སྐུ། གླིང་རྗེ་དྲུང་སྤྲུལ་སྐུ་སོགས་མཁས་
དང་གྲུབ་པའི་རྣམ་ཐར་མཚུངས་པ་མེད་པའི་ནོར་གྱིས་ཕྱུག་པ། མཚན་ཙམ་
ཐོས་པས་ཀྱང་ངན་འགྲོའི་སྐྱེ་གནས་འགོག་པར་ངེས་པའི་བསྟན་འཛིན་གྱི་
ཚོགས་རྒྱུ་སྐར་གྱི་ཕྲེང་བ་ལྟ་བུ་བསྐྲུན་ཅིང་སླར་ཡང་དེ་དག་རེ་རེས་ཀྱང་དེ་ཙམ་
གྱི་སློབ་མའི་རྒྱུན་སྤེལ་ཏེ་རྒྱལ་བསྟན་རིན་པོ་ཆེ་ནམ་གནས་ཀྱི་བར་དུ་བརྒྱུད་
འཛིན་འཕྲོ་མི་ཆད་པར་བྱས་ཏེ་སྦྱིན་བདག་གི་འབུལ་བ་དོན་ཡོད་པར་མཛད་
པའོ། །
གཉིས་པ་ནི་མདོ་སྔགས་རིག་གཞུང་དང་བཅས་པའི་ཟབ་གནད་ཚང་ལ་ནོར་
བ་མེད་པར་གབ་པ་མངོན་དུ་ཕྱུངས། འཐོར་བ་ཕྱོགས་གཅིག་ཏུ་བསྡུས། མན་
ངག་གནད་དུ་དྲིལ་བའི་ལེགས་བཤད་འདི་འདྲ་བ་སྔོན་ཆད་འཕགས་པའི་ཡུལ་
ནའང་དཀོན་པར་ངེས་པ་ཕྱི་རབས་སྐལ་བཟང་ཡོངས་ཀྱི་དཔལ་དུ་བསྐྲུན་
351

ཀུན་མཁྱེན་མི་ཕམ་རྒྱ་མཚོའི་གསུང༌
པ་ནི་རྗེ་འདིའི་རྣམ་ཐར་ཡོངས་ཀྱི་ཆེ་བ་མཐར་ཐུག་པ་ཡིན་ནོ། །
གསུམ་པ་ནི། ཡང་གསང་སྙིང་ཐིག་གི་རྒྱུད་ལུང་མཐའ་དག་གི་གནད་གསལ་
བར་བཀོད་པ་ལྡེབ་གྲངས་སུམ་བརྒྱ་ཙམ་བརྩམས་ནས་གོས་དཀར་མོའི་ཀློང་
དུ་གཏེར་དུ་སྦས་པ་ཡིན་གསུངས་ཏེ་གླེགས་བམ་གཏེར་སྒྲོམ་གྱི་དབུས་སུ་བཀོད།
སྒྲུབ་ཁང་གི་ཕྱི་ཁྱམས་སུ་མེ་སྦར་ཚེ་གླེགས་བམ་གློ་བུར་དུ་མི་སྣང་བར་གྱུར་
བ་ཉེ་གནས་འོད་གསལ་ལ་སྨོན་ལམ་གྱི་གཏད་རྒྱ་མཛད་ཆོས་དེ་གཏེར་ནས་
འདོན་པའི་བདག་པོར་ལུང་བསྟན་ཏོ། །བཀའ་བརྒྱད་རྣམ་གསུམ་གྱི་དོན་ཕྱོགས་
གཅིག་ཏུ་དྲིལ་བའི་ཟབ་ཆོས་རྨད་དུ་བྱུང་བ་ཞིག་བརྩམས་པ་འཇམ་དབྱངས་
མཁྱེན་བརྩེའི་དབང་པོའི་བཀའ་གསུང་བཞིན་གཏེར་དུ་སྦས་ཚེ་ཀོང་སྤྲུལ་བློ་
གྲོས་མཐའ་ཡས་ཀྱིས་ཆོས་དེའི་བདག་པོར་སྨོན་ལམ་བཏབ་དུས་མཐུན་འགྱུར་
བདེན་ཚིག་གྲུབ་པའི་དབྱངས་སུ་དྲངས་ནས་གསུངས་པས་དེར་འཁོད་ལས་
ལྡན་མང་པོ་ལ་མི་ལྡོག་པའི་དད་པ་བླ་ལྷག་ཏུ་འཕེལ་ཏོ། །སྒྱོགས་རྡོ་ལ་ཉེ་
བར་མཁོ་བའི་ཨ་ལུང་ལྕགས་ཐག་སོགས་དང་འདན་མའི་ལྷ་མདའ་དང་འཁར་
རའི་རྒྱུ་ལས་གསར་དུ་བསྐྲུན་པའི་མདེའུ་མི་གཅིག་གིས་རེ་རེ་ཡང་ཐེག་པར་
དཀའ་བ་སུམ་ཅུ་ཙམ་དཀར་མོ་སྟག་ཚང་ཀེའུ་ཚང་གི་ཕུག་ཏུ་གཏེར་དུ་སྦས།
གཞན་ཡང་རྫ་ས་གཏེར་མང་པོ་ཞིག་སྦས་རབས་ཡོད་ཀྱང་ཕལ་ཆེར་གཏམ་
རྒྱུད་ཁུངས་དག་ཡིན་མིན་ངེས་པ་མེད་ཕྱིར་འདིར་མ་བཀོད་དོ། །
བདུན་པ་གསུམ་ནི། ཕྱོགས་མུ་མཐའ་བྲལ་བའི་ཞིང་དུ་སྤྲུལ་བའི་རོལ་གར་
3 5 2

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
འབྱམས་སུ་ཀླས་པ་དང༌། དུས་ནམ་མཁའ་ཇི་སྲིད་དུ་ཕྲིན་ལས་ཀྱི་བཀོད་པ་
འཛད་མེད་དུ་སྤྲོས་པ་དང༌། རྒྱུན་ཆད་མེད་པར་རྟག་ཁྱབ་ལྷུན་གྲུབ་ཀྱིས་འགྲོ་
དོན་ལ་བརྩོན་པའོ། །
དང་པོ་ནི་ལྔ་ལྡན་ལོངས་སྤྱོད་རྫོགས་པ་ཉ་གང་ཟླ་བའི་དཀྱིལ་འཁོར་རང་སྣང་
ལྷ་ལམ་ཡངས་པོའི་རྒྱན་དུ་འཁོད་ཚེ་ལས་སྨོན་རྣམ་པར་དག་པའི་རྫིང་བུ་དང་
འཚམ་པར་རང་གཟུགས་སྤྲུལ་བའི་སྣང་བརྙན་རྩོལ་མེད་འཆར་བ་ནི་རྒྱལ་བ་
ཡོངས་ཀྱི་ཐུན་མོང་གི་ཆོས་ཡིན་ཕྱིར་རྗེ་འདིའང་དེ་ཁོ་ན་ལྟར་ཡིན་ཏེ། རྫོགས་
ཆེན་རིན་པོ་ཆེས། མགོན་འདིས་ཞིང་གང་དུ་སྤྲུལ་པའི་རོལ་བ་ཇི་ལྟ་བུས་བསྟན་
འགྲོའི་དོན་མཛད་པ་བརྟག་ཕྱིར་དག་པའི་སྒྱུ་ལུས་བཟུང་སྟེ་དག་དང་མ་དག་
པའི་ཞིང་ཁམས་མང་པོ་ཞིག་ཉུལ་ཡང་ཕྲིན་ལས་དང་སྐུའི་བཀོད་པས་མ་ཁྱབ་
པ་ནི་འགའ་ཡང་མ་རྙེད་ཅེས་གསུངས་པ་ནི་དོན་ཚུལ་བཞིན་འཇལ་བའི་མངོན་
སུམ་ཚད་མའི་རྙེད་དོན་མཐར་ཐུག་པའོ། །
གཉིས་པ་ནི། ཉིད་ཀྱི་ཞལ་ཆེམས་སུ། མངོན་དགའ་ལ་སོགས་དག་པའི་ཞིང་
རྣམས་སུ། །རྒྱལ་སྲས་སྤྱོད་པ་རྒྱ་མཚོར་འཇུག་བགྱིད་ཅིང༌། །མཁའ་ཁྱབ་
འགྲོ་ལ་སྙིང་རྗེ་ཆེན་པོའི་སེམས། །ནམ་མཁའ་ཇི་སྲིད་འཛིན་པར་དམ་བཅའ་འོ།།
ཞེས་གསུངས་པ་ལྟར་རོ། །
གསུམ་པ་ནི། ཉིད་ཀྱི་ཞལ་ནས། སྐྱེ་བ་འདིའི་འོག་ཏུ་གཙོ་བོ་བྱ་དང་རི་དྭགས་
སོགས་དུད་འགྲོའི་རྟེན་ལ་འགྲོ་དོན་མཛད་དགོས། དེ་ནས་ནམ་མཁའ་ཇི་སྲིད་
3 5 3

ཀུན་མཁྱེན་མི་ཕམ་རྒྱ་མཚོའི་གསུང༌།
དུ་རྟག་ཁྱབ་ལྷུན་གྲུབ་ཆེན་པོའི་སྒོ་ནས་འགྲོ་བའི་དོན་ལ་གཡེལ་མེད་དུ་བརྩོན་
པ་ཡིན་ཞེས་གསུངས། འདི་གསུམ་ནི་ཤིན་ཏུ་ལྐོག་གྱུར་གྱི་གནས་ཡིན་པས་
ལུང་གི་རྗེས་སུ་འབྲངས་ནས་ཟུར་ཙམ་བསྟན་ལ། རྒྱས་པར་ཤེས་འདོད་ན་
རྗེ་རང་ཉིད་ཀྱིས་མཛད་པའི་ཉེ་བའི་སྲས་ཆེན་བརྒྱད་ཀྱི་རྟོགས་བརྗོད་ལས་
འཇམ་དཔལ་གཞོན་ནུའི་རྟོགས་པ་བརྗོད་པའི་སྐབས་ལ་ལྟ་རྟོག་ཞིབ་ཏུ་བྱས་
ལ་ཁོང་དུ་ཆུབ་པར་བྱ་སྟེ་མགོན་འདི་རྒྱལ་སྲས་འཇམ་དཔལ་གཞོན་ནུ་དང་
དབྱེར་མེད་པར་ལུང་རིགས་དྲི་མ་མེད་པའི་ལམ་ནས་གྲུབ་ཟིན་པའི་ཕྱིར་རོ། །
བརྒྱད་པ་གསུམ་ནི། མ་དག་རླུང་སེམས་ཀྱི་རྒྱུ་བ་དབྱིངས་སུ་དག་ནས་གང་
འདུལ་སྤྲུལ་པའི་རོལ་བ་ལ་མངའ་དབང་འབྱོར་བ། སྣང་སེམས་ལྷ་དང་ཡེ་
ཤེས་ཀྱི་རོལ་བར་སྨིན་ནས་འབྱུང་བཞིའི་ཆོ་འཕྲུལ་ལ་མངའ་དབང་འབྱོར་བ།
བདུད་བཞི་ལྷག་མེད་དུ་འཇོམས་བྱེད་ཀྱི་ནུས་པ་རྫོགས་ཏེ་ཚེ་དང་སྐྱེ་བའི་སྣང་
ཚུལ་ལ་མངའ་དབང་འབྱོར་བའོ། །
དང་པོ་ནི། མགོན་འདིའི་གསེར་ཞལ་ཉིན་བྱེད་དབང་པོའི་བཀོད་པ་གཟུགས་
འཛིན་ཤེས་པའི་དགའ་སྟོན་ཏུ་ལྷགས་ཚེ་མཁས་གྲུབ་བྱེ་བའི་གཙུག་རྒྱན་བཤད་
སྒྲུབ་བསྟན་པའི་རྒྱལ་མཚན་དང་དགེ་བཤེས་བློ་བཟང་ཕུན་ཚོགས་སོགས་
ཀྱིས་འཇམ་དཔལ་དཔའ་བོའི་བདག་ཉིད་དུ་དངོས་སུ་མཐོང་ལ་ཨོ་རྒྱན་བསྟན་
འཛིན་ནོར་བུས་བླ་སྒྲུབ་ཐིག་ལེའི་རྒྱ་ཅན་ལ་ཉམས་བཞེས་མཛད་ཚེ་ཐོ་རེངས་
ཀྱི་ཆ་ལ་མགོན་འདི་དངོས་སུ་བྱོན་ནས་དངོས་གྲུབ་གནང་བས་ཀུན་མཁྱེན་
354

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
བླ་མ་དང་དབྱེར་མེད་ཡིན་པར་ཐུགས་ལ་ངེས་ཤེས་གཏིང་ནས་འཁྲུངས། འདས་
རྗེས་སུ་བདུད་འདུལ་ལས་རབ་གླིང་པ་དང་ཐུབ་བསྟན་ཆོས་ཀྱི་རྡོ་རྗེ་ལ་འཇམ་
དཔལ་སྒྱུ་འཕྲུལ་དྲྭ་བའི་དཀྱིལ་འཁོར་དུ་བཞེངས་ཏེ་ཞལ་བསྟན་པ་བཞིན་
གྲུབ་དབང་བླ་མ་རྣམ་གཉིས་ཀྱིས་རང་རང་གི་གཟིགས་ཚུལ་དང་མཐུན་པའི་
བླ་སྒྲུབ་རེ་གསུངས་པ་ད་ལྟའང་ཡོད། ཨ་འཛོམས་འབྲུག་པ་རིན་པོ་ཆེའི་ཉམས་
སྣང་འོད་གསལ་གྱི་སྐབས་སུ་ཞལ་མཇལ་བས་བསྐལ་མང་གི་ཚོགས་ཟུང་
དུས་གཅིག་ལ་འདུམས་ཚེ་བཀའ་དྲིན་གཟོ་སླད་དུ་གསུང་རབ་མང་པོ་པར་
དུ་བསྐྲུན། ཤར་རྫ་རྟོགས་ལྡན་གྱིས་རིག་འཛིན་དགའ་རབ་རྡོ་རྗེ་དང་ངོ་བོ་
དབྱེར་མེད་པ་ལ་ངེས་ཤེས་གཏིང་ནས་འཁྲུངས་ཏེ་ཞག་བདུན་གྱི་བར་དུ་རྩོལ་
མེད་རྫོགས་པ་ཆེན་པོའི་དབང་ཁྲིད་གདམས་པ་མནོས། སྲིད་པ་ཐ་མའི་གང་
ཟག་ཏུ་ལུང་བསྟན་པ་བཞིན་ཉམས་སུ་བླངས་པས་ཟག་ཕུང་གི་རྒྱུ་བ་འོད་གསལ་
གྱི་ཀློང་དུ་གྲོལ། འདས་རྗེས་ཞག་བརྒྱ་ཕྲག་ཙམ་སོང་དུས་ཉེ་གནས་འོད་གསལ་
ལ་ཞལ་དངོས་སུ་བསྟན་ནས་ཡང་གསང་སྙིང་ཐིག་གི་གདམས་པ་ཡོངས་ཀྱི་
བཅུད་འདུས་པའི་མན་ངག་ལྡེབ་གྲངས་སུམ་ཅུ་ཙམ་དངོས་སུ་ཤོག་བུའི་ངོས་
སུ་བྲིས་ནས་གནང་བ་ད་ལྟའང་ལས་ལྡན་སྐྱེ་བོ་ཡོངས་ཀྱིས་ཉམས་སུ་ལེན་
བཞིན་པ་ཡིན། ཉིད་འདས་རྗེས་ལོ་བཅུ་ཕྲག་འགའ་ཙམ་སོང་རྗེས་སུ་སྐུ་
བལྟམས་པ་དཔལ་མོའི་མཁྱེན་བརྩེ་ལ་ཉེ་གནས་འོད་གསལ་གྱི་སྐུ་ཚེའི་བར་
ཆད་སེལ་དགོས་པར་བསྐུལ་བའི་བཀའ་ཤོག་ཕྱག་ཏུ་འབྱོར་མ་ཐག རྗེ་འདི་
3 5 5

ཀུན་མཁྱེན་མི་ཕམ་རྒྱ་མཚོའི་གསུང༌
ཉིད་དཔལ་འཇའ་ལུས་རྡོ་རྗེ་ཞེས་བྱ་བ་སྐུ་མདོག་དཀར་པོ་ལོངས་སྐུའི་ཆས་
ཅན་གྱིས་ཞལ་དངོས་སུ་བསྟན་པ་བཞིན་སྒྲུབ་ཐབས་བརྩམས་པ་ནི། ཀུན་
གཟིགས་བླ་མ་ཉིད་ཀྱིས་མཛད་པའི་བླ་མ་མཆོད་པའི་སྐབས་སུ་གསུངས་པ་
དང་ཞལ་ཕྱག་རྒྱན་ཆ་རྣམས་ཤིན་ཏུ་མཐུན་པར་འདུག དེ་བཞིན་བོད་སྤྲུལ་
མདོ་སྔགས་བསྟན་པའི་ཉི་མ་སོགས་བརྒྱུད་འཛིན་རིམ་བྱོན་རྣམས་ལ་ཞལ་
དངོས་སུ་བསྟན། གསུང་གིས་དབུགས་དབྱུང་། ཐུགས་ཀྱི་དགོངས་པ་འཕོ་
བར་བྱས་བའི་རྣམ་ཐར་བགྲང་ལས་འདས་སོ། །
གཉིས་པ་ནི། བོད་ཡུལ་ས་བཅུད་གསོ་བའི་སླད་དུ་འབྲི་ཀླུང་གི་གམ་དུ་བྱོན་
ནས་ཕྱག་གི་མདའ་དར་ཆུ་དཀྱིལ་དུ་དོར་ཏེ་ཆུ་རྒྱུད་ནས་ཡར་བྱོན་བཞིན་བོད་
ཡུལ་བདེ་བའི་སྨོན་ལམ་གསུངས་ཚེ་མདའ་དར་གྱི་གོས་ལིང་རྣམས་ཆུ་ལ་ནུབ་
པ་མེད་པར་རླུང་གིས་མཁའ་ལ་བསྐྱོད་བཞིན་ཆུ་སྟེང་ནས་བྲོ་འཁྲབ་པ་ལྟར་
བྱས་ཏེ་མཐར་རྗེ་འདི་ཉིད་ཀྱི་དྲུང་དུ་ལྷགས་པ་འཁོར་ཚོགས་དེར་འཁོད་ཡོངས་
ལ་སྣང་བར་བྱས། དུས་རྒྱུན་དུ་རླུང་དང་སེར་བའི་ལམ་བསྒྱུར་གསུངས་ཚེ་
གནམ་ས་དུས་གཅིག་ལ་འགེངས་པའི་རླང་དམར་དྲག་པོ་དང་། འཇིགས་པའི་
ངར་སྐད་འབུམ་དང་འགྲོགས་པའི་ཐོག་སེར་རྣམས་འཕྲལ་ལ་གཞན་དུ་འབྲོས་
པ་ལྟར་བྱེད། ཆབ་མདོ་ལ་ཕེབས་སྐབས་འབྲི་ཀླུང་ལ་གྲུ་ཡིས་བརྒལ་ཏེ་རྟ་
མཛོ་སོགས་ཆུ་ལ་ཕུད་ཚེ་ཆུ་ཀླུང་ཤིན་ཏུ་འཁྲུགས་ཆེས་པས་ལུག་རིལ་ཆུ་ཁར་
བསྐྱོན་པ་བཞིན་ཁྱེར་འོངས་དུས་ཕྱག་མཁར་གཏད་པ་ཙམ་གྱིས་ཆུ་ཀླུང་ཁད་
356

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
ཀྱིས་བསྡད། རྟ་ནོར་རྣམས་ཐད་ཀར་མདའ་འཕངས་པ་བཞིན་ཆུ་ལ་བརྒལ་
བ་བཱ་ཐུར་དཀོན་མཆོག་ཨ་དོན་ཉི་མ་སོགས་སྐྱེ་བོ་བཅུ་ཕྲག་གཉིས་ཀྱི་གཟུགས་
འཛིན་ཤེས་པའི་རྒྱན་དུ་ཤར་བའོ། །སྦྱིན་བསྲེག་དང་གཏོར་མེ་སྦར་བ་སོགས་
མེ་ལ་བརྟེན་པའི་ལས་སྦྱོར་གང་བརྩམས་ཀྱང་ཐ་མལ་གྱི་མེ་ལ་བརྟེན་མི་དགོས་
པར་ཡེ་ཤེས་ཀྱི་མེ་རང་ཤུགས་ཀྱིས་འབར་བ་ཡིན་ཞེས་མཁས་མཆོག་ཡོན་
ཏན་རྒྱ་མཚོའི་སྙན་དྲུང་དུ་ཉེ་གནས་འོད་གསལ་གྱིས་ཕུལ་བ་ཡིན། གཏེར་
ཆེན་ལས་རབ་གླིང་པ་ལ་ངེད་རང་ལམ་ལ་གསར་དུ་སློབ་པའི་སྐྱེ་བོ་ཡིན་ཀྱང་
ནུས་པ་འདི་ལྟ་བུ་ཡོད་གསུངས་ཏེ་གཤིན་རྗེའི་ཤྭ་རྡེལ་ཉི་གྲིབ་མཚམས་སུ་
བཞག་ནས་སྔ་དྲོ་གཅིག་ཙམ་ལ་ཉི་མ་འགྲོ་དབང་མེད་པར་བསྡད། ཁྱེད་གཏེར་
སྟོན་ཚོ་ལ་གྲུབ་རྟགས་ཇི་འདྲ་ཡོད་གསུངས་ཚེ་གཏེར་སྟོན་གྱི་ཞལ་ནས་ཁོ་བོ་
ལའང་གྲུབ་རྟགས་ཤིན་ཏུ་ཉམ་ཆུང་བ་རེ་ཡོད་ཀྱང་བླ་མའི་དྲུང་དུ་རྫུ་འཕྲུལ་
ངོམ་པ་ནི་བསྟན་པའི་བདག་པོས་བཀག་པ་ཡིན་གསུངས་ནས་དབུ་འཕང་སྨད་
དེ་ཞབས་སོར་སྤྱི་བོར་བརྟེན་ནས་དབང་བཞི་སོགས་བླངས་པ་སྐྱེ་བོ་འགའ་
ལ་སྣང་བ་ལགས་སོ། །
གསུམ་པ་ནི་འཆི་བདག་གི་བདུད་བཅོམ་པའི་རྟགས་སུ་ཉེ་གནས་འོད་གསལ་
གྱིས་གསོལ་བ་བཏབ་པས་སྐུ་ཚེའི་འདུ་བྱེད་བཏང་ཟིན་ཀྱང་འཚོ་བའི་འདུ་
བྱེད་བྱིན་གྱིས་བརླབས་ནས་ཞག་མང་པོར་བཞུགས་པ་ནི་བདག་ཅག་གི་སྟོན་
པ་དགེ་བསྙེན་ཙུན་ཏའི་ངོར་ཟླ་བར་བཞུགས་པ་ལྟ་བུ་ཡིན། ཉོན་མོངས་པའི་
3 5 7

ཀུན་མཁྱེན་མི་ཕམ་རྒྱ་མཚོའི་གསུང་།
བདུད་བཅོམ་པའི་རྟགས་སུ་མྱ་ངན་ལས་འདའ་བ་དང་སྐྱེ་བ་ལ་དབང་འབྱོར་
བ་སྟེ། མཛད་པ་ཐ་མའི་སྤྱོད་པ་ལ་དགྱེས་པར་དགོངས་ཚེ་ཁོ་བོ་ནི་བསམ་
བཞིན་བསྟན་འགྲོའི་རྒུད་པ་གསོ་བའི་སླད་དུ་བྱོན་པའི་སེམས་དཔའ་ཆེན་པོ་
ཞིག་ཡིན་ཀྱང་དུས་དབང་ཧ་ཅང་ཞན་པའི་སྟོབས་ཀྱིས་འདོད་པ་ཙམ་གྲུབ་ཐབས་
མ་བྱུང༌། འོན་ཀྱང་ཚེ་གཅིག་གི་ངོ་སྐལ་གྱི་འགྲོ་དོན་རྫོགས་ཟིན་པས་ད་ནི་
སྒྱུ་ལུས་འདི་ཉིད་འདོར་བ་ཡིན་པས་ཏིལ་མགོ་སོགས་ཕྱོགས་ཀྱི་མཇལ་མི་
མཐའ་དག་ལ་གོ་བར་བྱོས། འདི་ནས་ཚེ་འཕོས་མ་ཐག་ཏུ་ཤར་ཕྱོགས་མངོན་
དགའི་ཞིང་ཁམས་སུ་སྐྱེས་ནས་ནམ་མཁའ་ཇི་སྲིད་ཀྱི་བར་ལ་འགྲོ་བའི་དོན་
ལ་ལྷོད་མེད་དུ་བརྩོན་པ་ཡིན། མ་འོངས་རིགས་ལྡན་དྲག་པོ་ལྕགས་འཁོར་
ཅན་གྱི་དམག་དཔོན་ཆེ་བ་སེངྒེ་འབུམ་པ་ཞེས་བྱ་བའི་སྐུར་བཞེངས་དུས་ཆོས་
བརྒྱུད་འཛིན་པ་དང་བཅས་ཚོམ་བུ་གཅིག་ཏུ་འཚོགས་ནས་དཔལ་ལྡན་དུས་
ཀྱི་འཁོར་ལོའི་ཆོས་ཀྱི་དགའ་སྟོན་ལ་རོལ་བ་ཡིན། དེའི་རྟེན་འབྲེལ་དུ་རྒྱུད་
ཀྱི་འགྲེལ་བ་འདི་འཁོར་ཚོགས་མང་པོ་ལ་སྡེ་སྣོད་འཛིན་པ་ཀུན་བཟང་དཔལ་
ལྡན་གྱིས་འཆད་པའི་ཐུགས་ཁུར་བཞེས་དགོས། ཡི་གེ་ཤིན་ཏུ་མི་དག་ཀྱང་
ཁོ་བོ་དབང་བཅུའི་བདག་པོ་ཡིན་ཕྱིར་ཡི་གེ་རང་ཤུགས་ཀྱིས་དག་ཡོང་། བདག་
གིས་བརྩམས་པའི་ལེགས་བཤད་རྣམས་ནི་དགོངས་གཏེར་བསྟན་བཅོས་ཀྱི་
ཚུལ་དུ་བཀྲལ་བ་ཤ་སྟག་ཡིན། ཁྱད་པར་ཡབ་གཅིག་འཇམ་དཔལ་གཞོན་
ནུའི་བཀའ་གནང་མ་ཐོབ་པར་ཚིག་བཞི་གཅིག་ཀྱང་བྲི་མ་མྱོང་། འཆད་ཉན་
358

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
སྒོམ་སྒྲུབ་བྱེད་ནུས་ན་བྱིན་རླབས་ཀྱི་ཚན་ཁ་གཞན་ལས་མྱུར། ཆོས་ཚུལ་གཞན་
བཞིན་བརྒྱུད་ཐག་རིང་བ་དང་བྱིན་རླབས་བུལ་བ་མིན། ཁྱད་པར་བརྒྱུད་པ་
བདུན་གྱི་བར་ལ་བྱིན་རླབས་ཇེ་ཆེ་ཡིན། སེང་ཆེན་ནོར་བུ་དགྲ་འདུལ་ལ་ཆོས་
འདི་གཉེར་དུ་གཏད་ཟིན་པས་ཉམས་སུ་ལེན་མཁན་མཐའ་དག་བསོད་ནམས་
རླུང་རྟའི་སྟོབས་ཤུགས་ཆེར་རྒྱས་ཏེ་བར་ཆད་དང་བདུད་སྡེས་གླགས་མི་རྙེད།
ཉེ་གནས་འོད་གསལ་འདིས་ཁོ་བོ་ལ་གཡོ་སྒྱུ་མེད་པར་གཡོག་བྱས་པའི་མཐུས་
མི་རིང་བར་འཇམ་དཔལ་གཞོན་ནུའི་ངོ་བོར་འཚང་རྒྱ་བ་ཡིན། འདི་རྣམས་
སེམས་གསོ་ཙམ་མིན་པར་བདེན་གཏམ་འབའ་ཞིག་ཡིན། དེ་སྔོན་ནི་བདེན་
པར་བཤད་ན་ཉན་མཁན་མེད། རྫུན་པར་བཤད་ན་ཐམས་ཅད་ཉན་ཟེར་བའི་
དཔེ་ལྟར་རྒྱལ་ཁམས་ཟོག་པོས་གང་། དམ་སྡོམ་ནག་མོས་འཕྲོག །ཐུབ་བསྟན་
མཐའ་ལ་ཐུག་པའི་དུས་ཚོད་འདིར་རང་གི་སྐྱེས་རབས་སོགས་མ་སྦས་པར་
བཤད་ན་སྒྲོ་སྐུར་གྱི་རྒྱུ་ཙམ་ལས་དོན་མེད་པར་མཐོང་ནས་མ་བཤད་པ་ཡིན།
ད་རེས་ནི་འཆི་ཁར་མི་ཆོས་བླ་མའི་རྫུན་མི་སྨྲ་ངེས་ཅན་ཡིན་པ་དང་། ཁྱེད་
རྣམས་སྙིང་རྗེ་བས་ཟུར་ཙམ་བསྙད་པ་ཡིན་གསུངས། ཕུང་པོའི་བདུད་བཅོམ་
པའི་རྟགས་སུ་ས་ག་ཟླ་བའི་ཚེས་ཉེར་དགུའི་ཉིན་འཇའ་དང་འོད་ཀྱི་གུར་ཁང་
འཁྲིགས་པའི་དབུས་སུ་སེམས་ཉིད་ངལ་གསོའི་བཞུགས་ཚུལ་གྱིས་གཟུགས་
སྐུའི་བཀོད་པ་དབྱིངས་སུ་བསྡུས་ནས་ཐུན་མོང་གི་གདུལ་བྱ་ལ་རེ་ཞིག་མི་སྣང་
བར་གྱུར་པ་ཡིན། ལྷའི་བུའི་བདུད་བཅོམ་པའི་རྟགས་སུ་སྐུ་གདུང་མེ་ལ་སྦར་
3 5 9

ཀུན་མཁྱེན་མི་ཕམ་རྒྱ་མཚོའི་གསུང༌།
ཚེ་ཐུགས་ལྗགས་སྤྱན་གསུམ་ཕྱོགས་གཅིག་ཏུ་འདུས་ནས་ལྷག་པའི་ལྷའི་སྐུ་
གཟུགས་འབྱོན་ལེགས་པ་སྐྱེ་རྒུའི་དཔལ་དུ་རང་འཁྲུངས་པར་མཛད་དེ་བསྐྱེད་
རིམ་ཚད་དུ་འཁྱོལ་བའི་རང་འབྲས་མངོན་དུ་བསླངས། ཡུངས་འབྲུ་ལྟ་བུའི་
རིང་བསྲེལ་གྲངས་མེད་པས་བཞུགས་ཁང་གི་ཕྱི་ནང་མཐའ་དག་བར་མེད་
དུ་གཏམས་ཏེ་རྫོགས་རིམ་མཐའ་རུ་འཁྱོལ་བའི་བདེན་འབྲས་གསལ་བར་
བྱས། ཁྱད་པར་དུ་འཇའ་ཚོན་སྣ་ལྔའི་ཐག་པ་བཀོད་ལེགས་པ་གྱེན་འགྲེང་
རྩིབས་ཤར་ཟླུམ་སྐོར་ཡིག་འབྲུའི་རྣམ་པ་སོགས་དཔག་ཏུ་མེད་པས་ཉིན་ལམ་
མང་པོའི་ནམ་མཁའ་བར་མེད་དུ་གཏམས། ཤ་རི་རམ་སོགས་གདུང་རིགས་
ལྔ་འབུམ་ཕྲག་མང་པོ་ལས་ཅན་གྱི་དད་པའི་རྟེན་དུ་བཞག དེ་དུས་གདུང་རུས་
རྐྱང་བ་ལས་མེད་པ་རྣམས་ཀྱང་རྗེས་སུ་དད་ལྡན་གྱི་མཆོད་པའི་ཡུལ་དུ་བཀོད་
པའི་ཚེ་སླར་ཡང་གདུང་ཆེན་གྱི་རིལ་བུ་བཅུ་ཕྲག་མང་པོ་འཕེལ་བ་ཁོ་བོས་
ཀྱང་མཐོང་བ་ལགས། འདའ་ཁར་ཤར་ཕྱོགས་ནས་སྒྲ་གདངས་བརྗིད་ལ་
སྙན་པོ་གྲག་པ་སོགས་ཆོས་ཟད་ཀ་དག་ཆེན་པོའི་ཀློང་དུ་གདོད་མའི་བཙན་
ས་ཟིན་པའི་གྲོལ་རྟགས་རྗེན་ལ་བུད་པ་འདི་ཁོ་ནས་ཀྱང་རྩོལ་མེད་ཐེག་པའི་
རྒྱལ་པོའི་ལུང་བཞིན་དཔག་ན་མངོན་པར་རྫོགས་པར་སངས་རྒྱས་པར་གྲུབ་
པས་ན་བཤད་པ་མང་པོ་མི་དགོས་སོ། །
དགུ་པ་གསུམ་ནི། དུས་ཀྱི་སྣང་བ་ལ་མངའ་དབང་བསྒྱུར་ཏེ་འགྲོ་དོན་ལ་
བརྩོན་པ། ཞིང་གི་བཀོད་པ་ལ་མངའ་དབང་བསྒྱུར་ཏེ་འགྲོ་དོན་ལ་བརྩོན
3 6 0

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
པ་དང་། སེམས་ཀྱི་ཆོ་འཕྲུལ་ལ་མངའ་དབང་བསྒྱུར་ཏེ་འགྲོ་དོན་ལ་བརྩོན་
པའོ། །དང་པོ་ནི། ངན་སོང་གསུམ་སོགས་སྡུག་བསྔལ་ཉམས་སུ་མྱོང་བའི་
གང་ཟག་གི་བསྐལ་པ་མང་པོའི་ལས་སྣང་སྐད་ཅིག་ཏུ་བསྒྱུར་ནས་བདེ་ཆེན་
གཏན་གྱི་ས་ལ་བཀོད་པ་དང་རང་གི་བསྐལ་མང་གི་ཚོགས་སྐད་ཅིག་གཅིག་
གིས་འདུམས་པར་བྱས་ཏེ་རྫོགས་སྨིན་སྦྱངས་བ་མཐར་འཁྱོལ་དུ་བྱས། བདེ་
དགེའི་དཔལ་ལ་སྤྱོད་པ་རྣམས་ཀྱི་སྐད་ཅིག་གཅིག་གི་སྣང་བ་བསྐལ་པར་བསྒྱུར་
ནས་ངོམས་ཤིང་ཚིམས་པར་མཛད། རང་གིས་སྐད་ཅིག་རེ་ལ་སྤྲུལ་པའི་བཀོད་
པ་བསམ་གྱིས་མི་ཁྱབ་པར་སྤྲུལ་ནས་གདུལ་བྱ་གྲངས་མེད་པ་ལ་ཆོས་ཚུལ་
རྒྱ་མཚོ་ལྟ་བུ་བསྟན་ཏེ་བསྐལ་མང་གི་མཛད་པ་དུས་གཅིག་ལ་རྫོགས་པར་
བྱས་པའོ། །
གཉིས་པ་ནི། ཞིང་ཁམས་གྲངས་མེད་མང་པོ་རྡུལ་ཕྲན་གཅིག་གི་ཁོངས་སུ་
བསྡུས་ནས་འགྲོ་དོན་ལ་བརྩོན་པ་དང་། རྡུལ་ཕྲན་རེ་རེའི་ཁྱོན་ལ་དག་དང་
མ་དག་པའི་ཞིང་ཁམས་གྲངས་མེད་པ་བཀོད་ནས་སྤྲུལ་པའི་རོལ་གར་དཔག་
ཏུ་མེད་པས་སེམས་ཅན་རྣམས་རྣམ་གྲོལ་གཏན་གྱི་བདེ་བ་ལ་དབུགས་དབྱུང་
མཛད་པའོ། །
གསུམ་པ་ནི། སེམས་ཅན་རྣམས་ཀྱི་རྟོག་ཚོགས་ལྕགས་ལ་གསེར་འགྱུར་ཐེབས་
པ་བཞིན་བཙན་ཐབས་ཀྱི་ཚུལ་དུ་གཞི་གནས་དོན་གྱི་ཡེ་ཤེས་མངོན་དུ་བསླངས་
ནས་ཆོས་སྐུའི་རྒྱལ་ཐབས་མཆོག་ལ་དབང་བསྐུར་བའོ། །
36 1

ཀུན་མཁྱེན་མི་ཕམ་རྒྱ་མཚོའི་གསུང་།
བཅུ་པ་གསུམ་ནི། འཕགས་བོད་མཁས་པའི་རྣམ་ཐར་གཅིག་ཏུ་འདུས་པ་
དང་། གྲུབ་པའི་རྣམ་ཐར་གཅིག་ཏུ་འདུས་པ་དང་། བཟང་པོའི་རྣམ་ཐར་
གཅིག་དུ་འདུས་པའོ། །
དང་པོ་ནི། འཕགས་ཡུལ་གྱི་འཛམ་གླིང་མཛེས་པར་བྱེད་པའི་རྒྱན་དྲུག་མཆོག་
གཉིས་དང་། བོད་དུ་ཀུན་མཁྱེན་རོང་ཟོམ་པ་དང་། འཇམ་དབྱངས་རྣམ་གསུམ་
གྱི་རྣམ་ཐར་ཕྱོགས་གཅིག་ཏུ་བསྡུས་པ་ལྟ་བུའི་མཛད་པ་རྨད་དུ་བྱུང་བས་བརྒྱན་
པ་ནི་གསུང་རབ་ཀྱི་གནས་རྣམས་ལ་གོམས་འདྲིས་བྱས་ན་རྟོགས་པར་སླའོ། །
གཉིས་པ་ནི་འཕགས་ཡུལ་གྱི་གྲུབ་ཐོབ་བརྒྱད་ཅུ། བོད་དུ་བྱོན་པའི་རྗེ་འབངས་
ཉེར་ལྔ། ཕ་ཅིག་དམ་པ།ཇོ་ནང་ཀུན་མཁྱེན། དཔལ་ལྡན་ཤངས་པ། གྲུབ་
ཆེན་ཨོ་རྒྱན་པ་སོགས་ཀྱི་མཛད་པ་ཕྱོགས་གཅིག་ཏུ་སྤུངས་པ་ལྟ་བུས་མཛེས་
པ་ནི་རྣམ་ཐར་སྐྱེས་རབས་ལ་གོམས་པས་ཤེས་པར་འགྱུར་རོ། །
གསུམ་པ་ནི། འཕགས་ཡུལ་གྱི་བསྟན་པའི་གཏད་རབ་བདུན་དང་བོད་དུ་
ལྷ་གཅིག་དཱི་པམ་ཀ་ར་ཡབ་སྲས། རྗེ་བཙུན་མི་ལ་སོགས་ཀྱི་ཕྲིན་ལས་དུས་
གཅིག་ལ་རྫོགས་པར་བྱས་སོ། །
བཅུ་གཅིག་པ་གཉིས་ནི། རབ་འབྱམས་ཞི་དང་ཁྲོ་བོའི་དཀྱིལ་འཁོར་ཇི་སྙེད་
ཡོད་ཚད་དང་པོའང་སྐྱབས་གཅིག་བླ་མ་འདིས་སྤྲོས་ཤིང་། མཐར་ཡང་འདི་
ཉིད་ཀྱི་ངོ་བོར་བསྡུས་ཏེ་སླར་ཡང་གདུལ་བྱའི་སྐལ་བ་བཞིན་དུ་སྤྲོ་བར་མཛད་
པ་ཡིན་ཏེ། མགོན་པོ་འདི་ནི་རྒྱལ་བ་ཐམས་ཅད་ཀྱི་ཐུགས་རྣམ་པར་མི་རྟོག་
36 2

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
པའི་ཡེ་ཤེས་ཡིན་པའི་ཕྱིར་རོ། །
གཉིས་པ་དཔེ་བྱད་བརྒྱད་ཅུའི་ཡོན་ཏན་ནི་ལུགས་གཉིས་ཀྱི་དཔལ་ཕུན་སུམ་
ཚོགས་པས་བརྒྱན་པ་སྟེ། སྐྱེ་བོ་དམ་པ་གཞན་རྣམས་དང་ཐུན་མོང་དུ་གྱུར་
པ་ཡིན། ཤེས་པར་འདོད་ན་གཞན་དུ་སྤྲོས་པས་ཆོག་གོ།བདག་ནི་གཞོན་
པའི་དུས་ནས་རྗེ་འདི་ལ་དད་པ་བརྟན་པོ་ཐོབ་ནས་མཁས་པ་དང་གནའ་བོའི་
རྒན་པ་རྣམས་ཀྱི་དྲུང་དུ་ཐོན་ཚེ་རྣམ་ཐར་ལ་རྩད་གཅོད་བྱས་ཏེ་ཟིན་བྲིས་སུ་
བཏབ་ཀྱང་རྗེ་འདིའི་མཚན་སྙན་གྱི་གྲགས་པ་ཧ་ཅང་རྒྱ་ཆེ་བས་མི་རེའི་ཁ་ནས་
གཏམ་རེ་གླེང་བ་དང༌། ཕལ་ཆེར་མཁས་གྲུབ་གཞན་གྱི་རྣམ་ཐར་དང་འདྲ་
ནོར་དུ་གྱུར་པ་ཡིན་སྙམ་པ་ལྟ་བུ་ཡིད་རྟོན་ངེས་སུ་མི་འོས་པ་རྣམས་ནི་འདིར
ཟུར་ཙམ་ཡང་མ་བཀོད། གླག་བླ་ཆོས་འགྲུབ་ཀྱི་ཞལ་སྒོ་ནས་བརྒྱུད་པའི་རྣམ་
ཐར་ཤིན་ཏུ་ངོ་མཚར་བ་མང་པོ་ཞིག་བཀའ་དྲིན་ཅན་མཁན་བསོད་ནམས་
རིན་ཆེན་ནས་གསུངས་ཀྱང་། བདག་དེ་དུས་ན་ཚོད་ཞན་དབང་གིས་ད་སྐབས་
བསམ་ན་མགོ་ཟིན་མཇུག་ཆོད་ལྟ་བུ་ལས་མེད་ཕྱིར་མ་བཀོད། འདིར་འཁོད་
པ་རྣམས་ནི་ཤིན་ཏུ་ཁུངས་དག་པ་ཤ་སྟག་ཡིན་ནོ། །
རྩ་བའི་ས་བཅད་གཉིས་པ་གང་གིས་གསོལ་བ་འདེབས་པའི་གང་ཟག་ནི་དད་
བརྩོན་ཤེས་རབ་སྙིང་རྗེ་མཆོག་གི་ནོར་གྱིས་བརྒྱན་པ་ཟབ་གསང་རྫོགས་པ་
ཆེན་པོ་དང་དཔལ་ལྡན་དུས་ཀྱི་འཁོར་ལོའི་ལམ་ལ་སློབ་པར་འདོད་པའོ། །
གསུམ་པ་ནི། རིག་སྟོང་འཇམ་དཔལ་གཞོན་ནུའི་བྱིན་རླབས་ལས། །དགོངས་
36 3

ཀུན་མཁྱེན་མི་ཕམ་རྒྱ་མཚོའི་གསུང༌།
པའི་ཀློང་ནས་སྤོབས་པའི་གཏེར་བརྒྱད་གྲོལ། །ལུང་རྟོགས་ཆོས་མཛོད་རྒྱ་
མཚོའི་མངའ་བདག་མཆོག ། ཨ་ཛི་ཏ་བི་ཛ་ཡ་ལ་གསོལ་བ་འདེབས། །ཞེས་
གསུངས་པ་ལྟར། རིག་སྟོང་འཇམ་དཔལ་གཞོན་ནུ་ནི་ཕྱི་ལྟར་ན་མཚན་དཔེའི་
ལང་ཚོས་སྒེག་པ་རྒྱལ་སྲས་མཁྱེན་པའི་རང་གཟུགས་ཟུར་ཕུད་ལྔ་པའོ། །
ནང་ལྟར་ན་རྩ་རླུང་ཐིག་ལེ་ལ་གནད་དུ་བསྣུན་ཏེ་བདེན་དོན་བཅུ་དྲུག་མངོན་
དུ་གྱུར་པའོ། །གསང་བ་ལྟར་ན་ཁྲེགས་ཆོད་དང་ཐོད་རྒལ་ཟུང་དུ་འཇུག་པའི་
ལམ་ལ་བརྟེན་ནས་སྣང་བཞིའི་ཡེ་ཤེས་མངོན་དུ་གྱུར་པའོ། །སྤོབས་པའི་
གཏེར་བརྒྱད་ནི། རྒྱ་ཆེར་རོལ་པ་ལས། བརྗེད་པ་མེད་པ་དྲན་པའི་གཏེར་
དང་། བློས་རབ་ཏུ་འབྱེད་པ་བློ་གྲོས་ཀྱི་གཏེར་དང་། མདོ་སྡེ་ཐམས་ཅད་ཀྱི་
རྣམ་པ་ཁོང་དུ་ཆུད་པ་རྟོགས་པའི་གཏེར་དང་། ཐོས་པ་ཐམས་ཅད་ཀུན་ཏུ་
འཛིན་པ་གཟུངས་ཀྱི་གཏེར་དང་། ལེགས་པར་བཤད་པས་སེམས་ཅན་ཐམས་
ཅད་ཚིམ་པར་བྱེད་པ་སྤོབས་པའི་གཏེར་དང༌། དམ་པའི་ཆོས་ཡོངས་སུ་སྲུང་
བ་ཆོས་ཀྱི་གཏེར་དང༌། དཀོན་མཆོག་གསུམ་གྱི་རིགས་རྒྱུད་མི་གཅོད་པ་བྱང་
ཆུབ་སེམས་ཀྱི་གཏེར་དང་། མི་སྐྱེ་བའི་ཆོས་ལ་བཟོད་པ་ཐོབ་པ་བསྒྲུབ་པའི་
གཏེར་ཏེ་གཏེར་ཆེན་པོ་བརྒྱད་ཐོབ་པར་འགྱུར་རོ། །ཞེས་གསུངས་པ་དེའོ། །
ལུང་གི་ཆོས་ནི་སྡེ་སྣོད་གསུམ་ཡིན་ལ། དེའི་བདག་པོ་ནི་འཆད་ཉན་བྱེད་པ་
དང་། རྟོགས་པའི་ཆོས་ནི་བསླབ་པ་གསུམ་ཡིན་ལ། དེའི་བདག་པོ་ནི་སྒོམ་
སྒྲུབ་བྱེད་པ་ཐམས་ཅད་ཀྱི་མཆོག་ཡིན་གསུངས་པ་སྟེ། མདོར་ན་མཁས་བཙུན་
364

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
བཟང་གསུམ་དང་གྲུབ་པའི་ཡོན་ཏན་རྨད་དུ་བྱུང་བས་བརྒྱན་པར་བསྟན་པ་
ཡིན་ནོ། །
བཞི་པ་ནི། ཐོག་མར་སྲོག་སྡོམ་གཟེར་བཞིའི་མན་ངག་གནད་དུ་བསྣུན་ནས
གསོལ་བ་འདེབས། བར་དུ་རྫོགས་རིམ་སྦྱོར་བ་དྲུག་ལ་གནད་དུ་བསྣུན་བཞིན་
གསོལ་བ་འདེབས། མཐར་ཁྲེགས་ཆོད་ཐོད་རྒལ་ཟུང་འཇུག་གི་དོན་ལ་མཉམ་
པར་བཞག་ནས་གསོལ་བ་འདེབས་པའོ། །
ལྔ་པ་ནི། གནས་སྐབས་སུ་མངོན་མཐོའི་དཔལ་གྱིས་ཡོན་ཏན་བདུན་དང་
ལྡན་ཞིང་ལས་བཞིའི་ཕྲིན་ལས་ལ་མངའ་དབང་བསྒྱུར། མཐར་ཐུག་སྐུ་བཞི་
ཡེ་ཤེས་ལྔའི་ས་ལ་བདེ་བླག་ཏུ་འཁྲིད་པར་བྱེད་པའོ། །
ས་བཅད་ཕྱི་མ་གསུམ་འདི་སྐུལ་བ་པོའི་ཐུགས་བཞེད་ཀྱི་སྙིང་པོ་མིན་ཞིང་བྲི་
གཞིའི་མཐའ་ལ་ཐུག་རྐྱེན་གྱིས་མདོར་བསྡུས་ཏེ་བཤད་པའོ། །འདིར་འབད་
རྣམ་པར་དཀར་བའི་བསོད་ནམས་རྒྱུན། །མཁའ་མཉམ་ཡིད་ཅན་སྐྱེ་བོའི་
རྗེས་སོན་ཏེ། །བྲལ་སྨིན་དྲུག་ཅུའི་མཛོད་ལ་དབང་འབྱོར་ནས། །ཉེར་བདུན་
ཕྲིན་ལས་དཔལ་གྱིས་བརྒྱན་པར་ཤོག །
ཅེས་དད་སོགས་ཡོན་ཏན་དུ་མས་བརྒྱན་པ་དེ་ཤིང་ནས་སྡེ་སྣོད་འཛིན་པ་ཟུང་ལ་སྦྲན་ཏེ་ནན་གྱིས་བསྐུལ་
ངོར་ལཀྟཾ་ཀ་རས་རབ་རྒྱལ་ཤིང་སྦྲུལ་ཟླ་ཚེས་ལ་གྲུབ་པར་བགྱིས་པ་འདིས་བསྟན་འགྲོའི་རྒུད་པ་རྩད་ནས་
གཞོམ་ནུས་པར་གྱུར་ཅིག །མངྒ་ལཾ། དགེའོ།
365

ཀུན་མཁྱེན་མི་ཕམ་རྒྱ་མཚོའི་གསུང༌།
༈ ཀྱེ སྔོན་ཚེ་འཛམ་གླིང་འདི་དག་གི །མདོ་ཁམས་བཀྲ་ཤིས་ནོར་བུའི་
ལྗོངས། །གླིང་ཡུལ་མཐོང་བ་ཀུན་སྨོན་ན། །རིགས་གསུམ་པདྨའི་སྒྱུ་འཕྲུལ་
གར། །སྲིད་ཞིའི་བསོད་ནམས་དངས་བཅུད་ལས། །ལེགས་འཁྲུངས་དགྲ་བླའི་
རྒྱལ་པོ་ནི། །སྐུ་རྗེ་སེང་ཆེན་ཐུགས་རྗེའི་བདག །མི་མཆོག་ནོར་བུ་དགྲ་འདུལ་
རྩལ། །དགྲ་བླ་ཝེར་མའི་ཐུགས་ཀྱི་བཅུད། །དཔའ་བརྟུལ་དཔའ་བོའི་གཙུག་
གི་རྒྱན། །དྭངས་སྨན་མཁའ་འགྲོའི་སྙིང་གི་དཔྱིད། །སྔོན་ཚེའི་དམ་ཚིག་ཅི་
བཞིན་དུ། །འདིར་བྱོན་མཆོད་པ་དམ་པ་བཞེས། །བྱིན་རློབས་བསྲུང་སྐྱོབས་
བསམ་པ་སྒྲུབས། །ད་ལྟ་རྔ་ཡབ་སྲིན་པོའི་ཡུལ། །འཇིགས་རུང་དཔལ་རིའི་
གྲོང་ཁྱེར་ན། །བདུད་འདུལ་དགྲ་བླ་ཝེར་མའི་དམག །མཁའ་ལམ་ཁྱབ་པར་
དཀྲིགས་པའི་རྗེ། །པདྨ་ཐོད་ཕྲེང་དགྲ་བླའི་སྐུར། །ཡོངས་བཞེངས་གེ་སར་
རྡོ་རྗེའི་རྒྱལ། །ཕྲིན་ལས་ཐོགས་མེད་སྒྱུ་འཕྲུལ་གཡོ། །རྡོ་རྗེའི་ཐུགས་དམ་
ཇི་བཞིན་དུ། །མོས་ལྡན་བདག་ཅག་མཆེད་ལྕམ་ལ། །ཚེ་དཔལ་སྟོབས་ཀྱི་
དངོས་གྲུབ་རྒྱུན། །དད་དམ་འགྱུར་བ་མེད་པས་བུ། །རྒྱལ་ཀུན་ཐུགས་ཀྱི་རྡོ་
རྗེ་འཆང་། །མ་གཡེལ་སེང་ཆེན་ཚེ་ཡི་བདག །མཆོག་ཐུན་དབང་གི་དངོས་གྲུབ་
སྩོལ། །མ་འོངས་སེང་ཆེན་རྒྱལ་པོ་ཁྱོད། །རིགས་ལྡན་དྲག་པོའི་སྐུར་བཞེངས་
ནས། །འཇིགས་རུང་གཡུལ་གྱི་བཀོད་པ་ཡིས།།ཀླ་ཀློ་མིང་གི་མཐར་མཛད་
ནས། །གསང་སྔགས་སྒྲོན་མེ་ཕྱོགས་བརྒྱར་སྦར། །ཟུང་འཇུག་གྲུབ་པའི་ཡེ་
ཤེས་སྐུས། །འབྲེལ་ཚད་མཁའ་སྤྱོད་ལམ་ལ་ཁྲིད། །ཤེས་རབ་རལ་དྲི་མདའ་
3 6 6

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
གཞུ་ཅན། །མི་འདའ་ཐུགས་རྗེ་ཆེན་པོ་ཡིས། །སྐལ་བཟང་བདག་ཅག་རྗེས་
སུ་ཟུངས། །བདེ་ནས་བདེ་བར་ལམ་གྱི་མཆོག །ཚུལ་བཞིན་གྲུབ་པའི་དངོས་
གྲུབ་སྩོལ། །འགྱུར་མེད་སེང་ཆེན་རྒྱལ་པོ་ཡིས། །ཡེ་ཤེས་ཐུགས་རྗེའི་རྩལ་
སྣང་གིས། །ལྕགས་ལ་གསེར་འགྱུར་ཅི་བཞིན་དུ། །གང་བྱས་བཟང་པོའི་ལམ་
ལ་བསྒྱུར། །དགྲ་གྱོད་མི་ཁ་བར་ཆད་བགེགས། །དག་མཉམ་ཡེ་ཤེས་ཆེན་
པོར་བཟློག །ཚེ་བསོད་སྟོབས་འབྱོར་སྙན་གྲགས་རྒྱུན། །སྲིད་པ་གསུམ་ན་
མཚུངས་མེད་འབར། །གནས་སྐབས་ལས་བཞིའི་ཕྲིན་ལས་སྩོལ། །རྣོ་མྱུར་
འདོད་རྒུར་རོལ་པ་ཡིས། །ཇི་ལྟར་བསམ་ཞིང་རེ་བའི་དོན། །ཐོགས་མེད་ཡིད་
བཞིན་ལྷུན་གྱིས་གྲུབ། །མཐར་ཐུགས་པདྨ་རྒྱལ་པོ་ཡི། །བདེ་ཆེན་ཐུགས་
ཀྱི་ཐིག་ལེ་རུ། །འདུ་འབྲལ་མེད་པར་སངས་རྒྱས་པའི། །ཕྲིན་ལས་ཐོག་པ་
མེད་པར་སྒྲུབས། །མི་ཕམ་པས་སོ། །
3 6 7

ཀུན་མཁྱེན་མི་ཕམ་རྒྱ་མཚོའི་གསུང༌།
། འཇིགས་བྲལ་གྱི་སློབ་དཔོན་མཚོ་སྐྱེས་ཀུན་ཏུ་འཆང་བ་དགྱེས་པ་
པདྨ་འོད་གསལ་མདོ་སྔགས་གླིང་པའི་སྡེར་བསྔགས་ཤིང་ཞབས་
པད་བརྟན་པར་གསོལ་བའི་བྱ་དཀའ་བའི་རེའུ་མིག་ངོ་
མཚར་འཆི་མེད་གྲུབ་པའི་སྒྲ་དབྱངས་མི་ཤིགས་
ནཱ་དའི་ཐིག་ལེ་བི་ཛ་ཧཱ་རཾ།
ཕུན་ཚོགས་དྲི་མེད་ཡེ་ཤེས་ཀྱི་གཟུགས་ཆོས་དབྱིངས་ཀུན་གསལ་དྭངས་
པའི་ངོགས། །ཕུན་ཚོགས་འགགས་མེད་ལྷུན་གྲུབ་རྩལ་སྣང་ཐུགས་རྗེའི་ཉི་
མ་འབུམ་འཆར་བས། །ཕུན་ཚོགས་སྤྲུལ་པའི་འོད་སྣང་མཐའ་ཡས་རྫོགས་
པའི་སངས་རྒྱས་མཁྱེན་བརྩེའི་གཏེར། །ཕུན་ཚོགས་མཚན་དཔེའི་གཟི་བྱིན་
རབ་འབར་སྲིད་ཞིའི་དཔལ་དུ་རྒྱལ་གྱུར་ཅིག །རྣམ་ཀུན་སྤྲོས་མཚན་ཉེར་
ཞི་གཉུག་མའི་ཀློང་། །རྣམ་མང་མཁྱེན་པའི་ཡེ་ཤེས་ཡོངས་རྫོགས་པས། །
རྣམ་མེད་གསང་བ་བསམ་མི་ཁྱབ་པའི་གཏེར། །རྣམ་དག་རིག་སྟོང་ཆོས་སྐུའི་
བླ་མ་རྒྱལ། །ཟབ་ཟབ་གསུང་གི་གསང་བ་བརྗོད་བྲལ་ངག །སྙན་སྙན་ལེགས་
བཤད་སྐྱེ་བ་ལྔ་བའི་དབྱངས། །ལྷང་ལྷང་རྣ་བའི་བཅུད་དུ་གདམས་མཛད་པའི།།
ཐོས་གྲོལ་ལོངས་སྤྱོད་ཆེ་རྫོགས་བླ་མ་རྒྱལ། །གསལ་གསལ་མཁས་ལ་སངས་
རྒྱས་མཐུའི་སྟོན་ཟླ། །མཛེས་མཛེས་མཚན་དཔེའི་རི་དག་རྣམ་བཀྲ་ཞིང༌།།
མཚར་མཚར་ཕྲིན་ལས་འོད་སྣང་འབུམ་བརྡལ་བའི། །མཐོང་གྲོལ་གང་འདུལ་
སྤྲུལ་སྐུའི་བླ་མ་རྒྱལ། །མཆོག་གསུམ་ཡོངས་འདུས་ཡོན་ཏན་དམ་པའི་
368

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
མཛོད། །སྐུ་གསུམ་ཀུན་འདུས་དཀྱིལ་འཁོར་རྒྱ་མཚོའི་གཙོ། །རྩ་གསུམ་
བྱིན་འདུས་དངོས་གྲུབ་གཏེར་ཆེན་རྗེར། །དད་གསུམ་རྩེ་གཅིག་གདུང་བའི་
བསྟོད་པར་བགྱི། །
དམ གཟིགས པ འཕགས། པའི སར བཞུགས མཆོག རྒྱུད་གསུམ དབངའབྱོར | བསྟན འགྲོའི| ཕན \ བདེ བསྐྱེད
མདོ ཤེས བྱ ཇི སྙེད ་ཇི བཞིན གཟིགས དོནགྱི གཉིས མཐར སོན མངོན བྱང དཔལ མཆོགརྒྱལ།
ཆོས ཉིད ཤོངས ཀློང ཆོས ཅན |:ཀུན ཟད མཁས ཡོངས E མིའགྱུར། རྡོ ། རྗེ །བསྟན པའི
དཔལ།?
གཞོན། ནུ | བུམ འབྲས། བུའི ཆོས སྐུ | གྲུབ དབང བཅུའི སྟོབས བསྙེས སྤྲུལ པའི། རྡོ ། རྗེ རྒྱལ
ལྷན | སྐྱེས བདེ ཆེན མཐར སོན དགོངས སྐྱེ | མེད སྨོས་བྲལ ཁ ་སྦྱོར ཉིད།
ཉིང་ལོངས སྤྱོད ཆེ རྫོགས ཕར ཕྱིན རྒྱུད སྡེའི སྤྱོད བཟང སྲས བཅ རྒྱལ བས རབ བསྔགས རྒྱལ།
རྒྱུན འཆད དང 」འགོག | མེད བྲལ དོན མཆོག བསྙེས བུམ་གསང」 ཤེར ཡེ ཚིག དབང གིས།
ཡོངས སྨིན རྒྱུ དབང གཞིར རྫོགས ལམ དབང[མཁྱེན |འབྲས།དབངདུཡོངས། ཐོབ
སྤྲུལ པའི སྐ [མཆོག|རྒྱལ།
གཉིས མེད རྡོ ། རྗེའི གསུང མཆོག| ཡང གཏེར རྫོགས རྫོགས ཆེན གྲུབ མཆོག དཔལ ལྡན ཀུན } སྣང དག
རིག པ བྱིན རླབས སྔོན གཏེར[ རྗེས དྲན |རྫོགས རྫོགས པ མཁྱེན དགོངས བརྡ བརྒྱུད | སྙན གསུང རྒྱལ།
» མེད དོན གསུངཚངས པའི དབྱངས དབང འབྱོར གཏེར དབང ཐུགས ཀྱི ཡོན ཏན ཡེ | ཤེས ། ལྔ།
ཝ་
རང |བཞིན་ཐུགས རྗེ་ཤེས རབ དབང་ཟབ | དོན གསར
ཀུན སྩ ཆེན རྒྱལ།
རྣམ པར དག པའི | ཞིང
ཡོན ཏན | ཉིད འབྱམས ཀླས |རྩོལ| སྒྲུབ བྲལ བའི
རྒྱུན 8 དང༌
ས
ས
ལྷུན | གྲུབ |གདན ། ཁྲི དོན མཛེས། འོད་འབར ཆོས རབ དག |གཞལ་ཡས འབྲས ཀུན ·རྫོགས རྒྱལ།
སྤྱན དང མངོན| ཤེས་| ཞི རྒྱས དབང དྲག|མཆོགདུ མའི | ཕྲིན །ལས དཔལ མདོ སྔགས གླིང༌།
རྒྱལ|ཀུན་ཡེ་ཤེས་སྒྱུ ་མ ་ལྷུན ་གྲུབ རྩལ དཔལ |ལྡན བླ ม ལྷ མའི བདེ |འབྱུང|རྒྱལ།
རིག སྟོང ། ཟུང འཇུག གཉུག མའི དོན གཟིགས པའི བསྟན འགྲོའི ཉི འོད གསལ གླིང ཉིད།
བདེགཤེགསཚེ མཐའ ཡས། པའི हूँ ཐོར གྲུབ | རྒྱལ བསྟན ཡོངས རྫོགས དཔལ དུ བསྐལབརྒྱར
3 6 9

ཀུན་མཁྱེན་མི་ཕམ་རྒྱ་མཚོའི་གསུང༌།
ཕྱོགས བཞི བཀའ བབ {བདུན པོ ལེགས པར སྟོན གཞུང ནས ཁྱད པརའཕགས ཆོས སྐུ སོགས
ཟུརབཞི དབང བབ བཞི པོ རྫོགས པར དབུ ནས རྫོགས པར འབྲས ཆོས ཉེར :| ལྔ སྟོན
མི་ཤིགས་ཚིགས་བཅད་འོག་མ་བཞིའི་མདོར་བསྟན། དབྱིངས་རིག་ཇི་བཞིན་གཟིགས་
ཤིང་ཞི། །བརྩེ་ཆེན་ཡེ་ཤེས་དགེ་ལེགས་མཛེས་གཏེར་གཟེབ། །སྐུ་གསུམ་ཟུང་
འཇུག་ནུས་མཐུ་ཕུལ་དུ་བྱུང་། །འགྲོ་མགོན་གཙོ་བོ་མཆོག་ཁྱོད་བློ་མཚོར་རོལ།།
སྒྲིབ་གཉིས་མཁྱེན་པའི་ཡེ་ཤེས་ལ་བསྔགས་པ་ཨི་ངེས། སྲིད་ཞིའི་འཆིང་ཉིད་རིང་བཅིལ་
ཞིང༌། །དབྱིངས་རིག་ཇི་བཞིན་ཉིད་གཟིགས་ཏིང་འཛིན་གྱི།།གཟི་བརྗིད་མི་
དམིགས་སྤྲིན་གྱི་འཁྲི་ཤིང་ནི། །ཞི་བསིལ་རིག་འཛིན་དབྱིག་སྦྱིན་སྙིང་གི་
དཔྱིད། །བདེན་མེད་བརྩེ་བའི་ཐུགས་རྗེ་ལ་བསྔགས་པ་ཨེ་ངེས། ངེས་ཤེས་ཆེར་སྐྱེས་
ཟེགས་དྲེགས་དབེན། །སྐེ་མེད་ངེས་ལེགས་ཉེར་འདྲེན་བདེ་གཤེགས་གཏེར།།
དབྱེར་མེད་བརྩེ་ཆེན་ཡེ་ཤེས་འདྲེས་ཁྱེད་དེ། །དཔེ་མེད་ཐེག་ཆེན་བཤེས་གཉེན་
དགེ་ལེགས་འཕེལ། །ཀུན་འབྱུང་ཐུབ་པའི་མཐུ་སྟོབས་ལ་བསྔགས་པ་ཨུ་ངེས། མྱུ་གུར་
ལུགས་མཐུན་མུ་ཁྱུད་བརྟུལ། །སྐུ་གསུམ་ཀུན་འདུས་ཟུང་འཇུག་སྒྱུ་འཕྲུལ་
གཟུང་། །གཞུང་ལུགས་ཆུ་ཀླུང་འབུམ་འབྱུང་གཡུང་དྲུང་སྐུ། །ནུས་མཐུ་ཕུལ་
བྱུང་བདུད་འདུལ་བརྟུལ་ཞུགས་གྲུབ། །མཆོད་འོས་བསམ་ཡས་ཕྲིན་ལས་ལ་བསྔགས་
པ་ཨོ་ངེས། གཙོ་བོ་མངོན་རྫོགས་དཀོན་མཆོག་སྣོད། །དགོངས་དོན་སོ་སོར་
ཡོངས་བཀྲོལ་ཆོས་འཁོར་བསྐོར། འགྲོ་མགོན་བློ་གྲོས་འདོད་དོན་མངོན་རྩོལ་
ཁྱོད། །འཁོར་མཚོར་ཉོན་མོངས་རྟོགས་སྐྱོན་འགོགས་དོན་མཚོན། །བསམ་
370

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
འདས་ཨ་ངེས། དད་ལྡན་འབངས་ལ་ལྷག་པར་ཡང༌། །མཐའ་ཡས་བྱམས་
ཡངས་པདྨ་ཀཱ་ར་ལྟར། །གྲགས་ལྡན་འཕགས་པ་གཞན་ཕན་མཁའ་ལ་ཁྱབ།།
འཇམ་དབྱངས་བླ་མ་བསྐལ་བརྒྱར་ཞབས་པད་བརྟན། །སྐུ་ཡི་བཀྲ་ཤིས་སྐེ་
འཆི་ཡོངས་བྲལ་མི་ཤིག་གཉུག་མ་རྡོ་རྗེའི་སྐུ། །གསུང་གི་བཀྲ་ཤིས་འགགས་
མེད་བརྗོད་བྲལ་བསམ་གཉིས་རྟོག་འདས་ནཱ་དའི་གསུང༌། །ཐུགས་ཀྱི་བཀྲ་
ཤིས་དོན་དམ་འགྱུར་མེད་རང་བཞིན་འོད་གསལ་ཡོངས་གྲུབ་ཐུགས། །དོན་
གྱི་བཀྲ་ཤིས་རིག་བརྒྱའི་ཁྱབ་བདག་སྲིད་ཞིའི་དཔལ་དུ་གྲགས་གྱུར་ཅིག །
རྒྱལ་བའི་བྱིན་རླབས་དོན་དམ་སྤྲོས་བྲལ་ཆོས་དབྱིངས་བསམ་མི་ཁྱབ་པ་དང་།།
རྣམ་དག་རེ་སྨོན་ཆོས་ཅན་བསླུ་མེད་ཀུན་རྫོབས་རྟེན་འབྲེལ་ཕུན་ཚོགས་ལས།།
ཟུང་འཇུག་ཡེ་ཤེས་སྒྱུ་འཕྲུལ་དྲྭ་བ་པདྨ་འོད་གསལ་མདོ་སྔགས་གླིང་། །རྟག་
ཁྱབ་ལྷུན་གྲུབ་ཕྲིན་ལས་དང་བཅས་བསྐལ་བ་རྒྱ་མཚོར་བརྟན་གྱུར་ཅིག །
ཅེས་བྱ་དཀའ་བའི་ལམ་ལས་བརྩམས་ཏེ་ཚིགས་སུ་བཅད་པའི་མཆོད་སྤྲིན་
ཅུང་ཟད་སྤྲོས་པ་འདིའང་༧དཀྱིལ་འཁོར་རྒྱ་མཚོའི་ཁྱབ་བདག་བཀའ་དྲིན་
གསུམ་ལྡན་མཚོ་སྐྱེས་བླ་མ་རྡོ་རྗེ་འཆང་ཆེན་པོ་ཉིད་རྣམ་གྲོལ་གདམས་པའི་
ཆོས་འཁོར་བསྐོར་བཞིན་ཞབས་པད་བསྐལ་པ་རྒྱ་མཚོར་བརྟན་༼ཞབས་ལ་བསྟེན་༽
པའི་རྟེན་འབྱུང་དུ་དམིགས་ཏེ་ས་བཅུད་འབྲས་བུའི་དཔལ་ཡོན་དར་ལ་བབ་
པའི་དུས་ཀྱི་ཡར་དགེ་བར་མགོན་པོ་གང་གི་སློབ་འབངས་ཐ་ཤལ་བ་མི་ཕམ་
འཇམ་དབྱངས་བློ་གྲོས་རིག་པའི་དབང་ཕྱུག་གིས་བྲིས་ཏེ་ཕུལ་བ་དེ་དེ་བཞིན་
371

ཀུན་མཁྱེན་མི་ཕམ་རྒྱ་མཚོའི་གསུང༌།
དུ་འགྲུབ་པར་གྱུར་ཅིག སརྦ་དྭ་མངྒ་ལཾ།
༈ རབ་འབྱམས་སྲས་བཅས་རྒྱལ་བ་མ་ལུས་པའི། །རྣམ་མཁྱེན་ཡེ་ཤེས་ཕུང་
པོ་གཅིག་བསྡུས་པ། །སྲས་ཀྱི་ཐུ་བོ་སྨྲ་བའི་སེངྒེའི་གར། །མི་ཕམ་འཇམ་
དབྱངས་རྣམ་རྒྱལ་རྒྱ་མཚོ་ལ། །གསོལ་བ་འདེབས་སོ་བློ་གྲོས་སྣང་བ་སྩོལ། །
མི་ཕམ་པས་སོ།
༈ ཤེས་བྱ་ཀུན་མཁྱེན་མ་ཧཱ་པཎྜི་ཏ། །དོན་དམ་ཆོས་ཀྱི་སྐུ་ལ་རྒྱུ་རྐྱེན་བྲལ། །
ཀུན་རྫོབས་གཟུགས་ཀྱི་སྐྲ་མཆོག་སྒེད་བྱེད་པའི། །ཡབ་ཁྱིམ་རྟེན་བཟང་
འདི་འདྲ་ཨེ་མ་ཧོ། །མི་ཕམ་པས་སོ། །
༈ ཧཱུཾ། གཞི་དབྱིགས་འགྱུར་མེད་ཆོས་སྐུའི་ཀློང་ཡངས་ནས། །རྩལ་སྣང་མ་
འགག་ཞི་ཁྲོ་རབ་འབྱམས་ལྷ། །དབྱིངས་རིག་དབྱེར་མེད་གཏོར་མ་འདི་
བཞེས་ལ། །འཁྲུལ་རྟོག་ནད་གདོན་དགྲ་བགེགས་དབྱིངས་སུ་ཟློག །
མི་ཕམ་པས་སོ། །
372

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
འབསཐགདངདཔསམམངམིམཡངནུམིདཀནི
པསདེསོངཐརརརདགགཔརར
པའི་༢༠༥
ཐིག་
ཆོགས་ོ
རྣ་བའི་ཕྱི་ལྗོན་གཉིས། ལྟག་ཁུང་གི་ཟུར་ན་ལྟག་པའི་ཁྲག་རྩ་གཉིས་ཡོད་པ་དང་ཡར་སྲིད་ལ་འཕར་རྩ་
གཉིས་ཡོད། འཕར་རྩའང་གཏར་རྩ་ཡིན་ཏེ་ཁྲག་གཅོད་པའི་མན་ངག་དང་མེ་བཏབ་དགོས། གཞན་
ཡང་མན་ངག་ཞལ་ཤེས་དང་གནད་དང་ལག་ལེན་མཐོང་བས་མཛུབ་ཚུག་ངོ་སྤྲོད་པ་གལ་ཆེ། གཏར་
373

ཀུན་མཁྱེན་མི་ཕམ་རྒྱ་མཚོའི་གསུང༌།
རྩ་འདིའི་རིགས་ལ་ངོས་འཛིན་མི་འདྲ་བ་དུ་མ་ཡོད་ཀྱང་འདི་ནི་བྱང་ཟུར་མཁས་པའི་ལུང་རིགས་མན་
ངག་གི་རྒྱ་མཚོ་ཆེན་པོར་བློ་གྲོས་ངང་པའི་རྒྱལ་པོ་དལ་གྱིས་རོལ་པ་མི་ཕམ་འཇམ་དབྱངས་རྣམ་པར་
རྒྱལ་བའི་རང་ལུགས་ཡིན་པས་དམ་མེད་ལ་གསང་ཞིང་དམ་ལྡན་ལ་སྤེལ་བ་དང་། ཟོག་རྫུན་ཤེས་རློམ་
གྱི་ཚོད་ལེན་མཁན་རྣམས་ཀྱིས་རང་འདོད་བློ་སྒོ་དང་མ་འདྲེས་པའི་བྱ་ར་ཞང་བློན་སྡེ་དགུས་གྱིས་ཤིག
སྐྱོར་གོང༌། གློ་ལུང༌། མཆིན་མཁྲིས། མཚེར་པ། མཁལ་མ། མཁལ་རྩ་རིས་ཞག་ཟེར། དོན་ལ་གྲུམ་
བུའི་རྩ། དྲེག་རྩ་འཁོར་མ། བྱིན་སྐྱོགས། གཡས་སྲིད་རྩ། དབུས་ཆུ་རྩ། གཡོན་སྲོག་རྩ། ཕོ་མཚན་
ཟུར་གཉིས་ན་འགྲམ་རྩ། མོ་ལ་སྲིད་རྩ་དང་སྲོག་རྩ་གོ་ལྡོག་དགོས། ཕྱི་ཕྱོགས་རྩ།
༈ འཇམ་མགོན་མི་ཕམ་རིན་པོ་ཆེའི་ཕྱག་བྲིས་ལས་དཔེ་བཤུས་ཁུང་ཐུབ་ཡིད་ཆེས་པར་གྱིས་ཤིགས།
37 4

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
T
་་་་་་་མས་མ་སྣ་པར་བ་ནང་
དབྱེརསཱརར11:|:ཀདཀཤོས་པ་
ན་ཕོ་རྩཐོ་སོགས་བ་སྟག་ཡི་
སྐབར་པའི་རྒྱ་དོ་པོའི་ང་སྒྱུ་སྒྱུ་ཤྲཱི་རྒྱུ་
༢༩བ་ཤགས་ཤ་༥༩་འི་ན་ཁམས་ཕམཊྛིགརྟམ་གརིན
སྐད་
ག་གིབདམརཏིཏཆོས
1 ཞེས ར ཀྱང
ཏུ་མངས་ཀྱི་་པའི་ཀུ་གན
པསདརདུགཚིགཔདངདབབསཔཞེསབྱསབདངཔཅནབབརྒྱུངག :ཀརཀཀམངོགཤིངབྱངདརལ
M
རྒྱ་
ཕྱིརཐདལྟརཏེཙམསངངངངངབབ
༦
སྤྱི་གཙུག་དྲང་པོའི་གསང་འདི་དང་སྤྱི་གཙུག་ནས་ཕྱོགས་བཞིར་སོར་བཞི་རེའི་བར། ལྟག་འགྲམ་གཡས་པ་
གློ་བའི་གསང་། རྒྱབ་ཀྱི་མགོ་གཟེར་གསང་འདུས་གསང་མོ་ཡང་ཟེར། རྣ་བ་གཡས་གཡོན་དང་གོང་འོག་
སོར་རེའི་བར་བཏབ། རྣ་བ་གཡས་གཡོན་གཉིས་ཀ་འདྲ། རྣ་བ་ཐད་ཀའི་སྐྲ་མཚམས་ཕན་ཚུན་ལ་བཏབ།
375

ཀུན་མཁྱེན་མི་ཕམ་རྒྱ་མཚོའི་གསུང༌།
ཨན་སྟོང་ཚིག་པ་དང་པོ་རླུང་གསང་། གཉིས་པ་མཁྲིས་གསང་། གསུམ་པ་བད་ཀན་གསང༌། སོག་པའི་མེ་
ལོང་གི་དཀྱིལ། བཞི་བ་གློ་མའི་གསང༌། ལྔ་པ་གློ་བུའི་གསང༌། དྲུག་པ་སྲོག་རྩའི་གསང་། བདུན་པ་སྙིང་
གསང་། བརྒྱད་པ་མཆིན་དྲིའི་གསང་། དགུ་པ་མཆིན་ཆུ་ཞེས་མཆིན་གསང་། བཅུ་པ་མཁྲིས་པའི་གསང་། བཅུ་
གཅིག་པ་མཚེར་པའི་གསང་། བཅུ་གཉིས་པ་ཕོ་བའི་གསང་། བཅུ་གསུམ་བསམ་སེའི་གསང་། བཅུ་བཞི་བ་
བཅོ་
མཁལ་མའི་གསང་། བཅོ་ལྔ་པ་དོན་སྣོད་གསང་། བཅུ་དྲུག་པ་ལོང་གསང་། བཅུ་བདུན་པ་རྒྱུ་གསང༌།
བརྒྱད་པ་ལྒང་བའི་གསང་། བཅུ་དགུ་པ་ཁུ་བའི་གསང་། ཉི་ཤུ་པ་ཐུར་སེལ་གསང་། ཉེར་གཅིག་པ་རླུང་
ཐོར་བུའི་གསང། ཉེར་གཉིས་པ་བཏབ། ཉེར་གསུམ་པ་བཏབ། ཚིག་པ་ཉེར་ལྔ་ནས་ཉེར་བརྒྱད་པའི་
བར་བཞི་པོ་ལ་བཏབ་མི་རུང་བར་གསུང་། པུས་མོའི་ལྷ་ངའི་སྐོར་ལྔ། རྗེ་ངར། སྲིན་ཞལ་གསང་རྡོར་གྱི་
བར་རྩ་དེའོ། །རླིག་རླུགས་ལ་མདུན་ངོས་སྤུ་མཚམས་ནས་འཕྲེད་ལ་བསྲེག རླུང་གྱེན་དུ་ལོག་ན་རྐང་
ཞབས་གཡས་གཡོན་བསྲེག བྱ་རོག་མིག གྲུ་མོ་སླེབ་པའི་སར་དགུར་གསང་འོག་མ། ལྟག་པའི་སྐྲ་
མཚམས་སྤུ་འཁྱིལ་བཏབ། མགོ་འཁོར་སོགས་ལ་ལྟག་པའི་སྡུད་སྒོར་བཏབ། སོར་བཞི་གཡོན་པ་མཚེར་
བའི།
376

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
ཨ,དྷུནམསྶབྷ
ང་& t&u®{ ག ཨཀ?] ཏུ
དབུས་ན་དཔྲལ་རྩ་གཡས་ན་གསེར་མདུང་གཡོན་ན་དངུལ་མདུང་ཡིན། དཔྲལ་རྩའི་གཏར་རྒྱུ་དེ་ལ་སྐྲ་
མཚམས་ནས་ཡར་སོར་བཞི་གཞལ་བར་གཙག་བུའི་གྱེན་དུ་གཤགས་པ་མཚོག་གསང་ཡིན། མུར་གོང་
གི་སྟེང་དང་འཕྲེད་ལ་འཕར་བ་མུར་གོང་འཕར་རྩ་ཡིན། རྣ་བའི་ནང་བུ་ག་ན་རྩ་སྔོ་ཁྲིང་ངེ་བ་དེ་རྣ་བའི་
377

ཀུན་མཁྱེན་མི་ཕམ་རྒྱ་མཚོའི་གསུང༌།
ནང་ལྗོན་ཡིན། སོ་རྩ་ཡིན། དཔུང་རྩ། ཐོང་རྩ་ཡིན། མིད་པའི་དབུས་ན་དྲང་པོར་ནང་ཡར་རྩ་སྔོ་ཧྲིང་ངེ་
བ་དེ་གཏར་རྩ་ཡིན་ཀྱང་པགས་པ་གཤགས་ནས་ལྕགས་ཀྱུས་ཚུར་དྲང་ཉེ་བ་གཏར་ན་ཨོལ་གོང་མིད་པའི་
བར་སྙིང་རྩ་ལ་སོང་ན་འཆི་བས་གཟབ། གྲུ་གཉེར་ཁུག་འདི་ལ་ཨ་སོ་ཟེར་འོག་སྙིང་རྩ་འཕར། དྲུག་མགོ
དཔུང་རྩའི་མཇུག་མ་གྲུ་གཉེར་ནང་མིང་རྩ་སྦོམ་པོ་དེ་ལ་སྣོད་ཀ་ཟེར་བས་གཉན། སྣོད་ཀ གློ་རྩ། གློ་
སྙིང་འདོམ་རྩ། དྲུག་འདུས། སྐྱོར་གོང༌། མཚེར་རྩ་ཕྲན་བུ་འདི་མཐེ་ཆུང་རྒྱབ། རུ་ཐུང༌། དབང་ཆེན་
ཕྱིར་མཆིན་རྩ་འདི་མིན་ཀྱང་དབང་ཆུང་འདི་མཆིན་མཁྲིས་འདོམ་རྩ། གཤའ་རིང་གསུམ། མཁྲིས་རྩ།
ཕོ་བའི་ར་རྩ་གཉིས། ངར་གདོང་སྟེང་ནས་ཕྲེད་དུ་མཐུར་བར་ལ་རྟ་མཐུར་ཟེར། ངར་གདོང་སྟེང་ནས་
ཐུར་དྲང་པོ་དེ་ལ་ཆུ་གདོང༌། དེ་འོག་སྙིང་རྩ་འཕར་བས་གཟབ། བླ་རྩ་རྩ་བོ་ཆེ་ཁྲག་རྩ་ཆེ་ཤོས་དེ་ཡིན།
རྒྱུད་ཁུག་ན་རྩ་སྦོམ་པོ་ཁྲག་རྩ་དེ་སྒབ་རྩ་ཡིན་འདི་འོག་རྩ་འཕར་བས་གཉན། ཉྭ་དབུས་མར་རྩ་སྔོ་ཧྲིང་
ངེ་བ་དེ་བྱིན་གཞུག་སྟེ་ལོང་བུ་ཕྱོགས་སུ་འཁྱོགས་སོང་བས་བྱིན་སྐྱོགས་ཟེར། ལོང་རྩ། དེ་མིན་ཕྱི་ན་
མར་རྒྱུ་རྩ་སྤུན་བཞི། རྒྱུ་རྩ་མཆོག་གི་འབྲེང་མཛུབ་བར་ཚད་ཀྱི་རྐང་མཐིལ་སོར་གཅིག་ན་ཡོད་ཁྲག་
ནག་པོ་རེ་གཉིས་ཐིག་རེ་གཉིས་འོང་། འདི་དེ་ཞབས་བལྟ་རྩའི་མཇུག་ཏུ་སོང་བས་གཉན། ཆུ་སེར་
གཤའ་རིང༌། བད་ཀན་གཤའ་རིང༌། མཆིན་པ་གཤའ་རིང༌། མཆན་ཁུང་རུ་ཐུང་གི་མགོ་དེ་ལ་དྲུག་མགོ་
ཟེར་རྒྱུ་འདི་ལ་བྱམས་དགོས། དེའི་མཇུག་མཛུབ་མོའི་གོང་སོང་བ་ལ་སྐྱོར་གོང་ཟེར། ཨ་སོ་དང་གློ་
བའི་སྒང་སྒང་བསྡོང་པ་དེ་ལ་གློ་སྙིང་འདོམ་རྩ་ཟེར། སྣོད་ཀའི་མཇུག་ལག་ངར་སྒང་ནས་མར་འོང་བ་
དེ་ལ་གློ་བའི་སྒང་རྩ་ཟེར། རུ་ཐུང་དང་མཁྲིས་པ་གཤའ་རིང་ནི་མས་ག་རྒྱབ་ཏུ་སོང་ཞིང་བསྐོར་བ་དེ་
ལ་མཆིན་མཁྲིས་འདོམ་རྩ་ཟེར། ལུག་གཞུག་གི་མར་འོག་ན་ཁྲག་རྩ་སྦོམ་ཧྲིང་ངེ་བ་དེ་དཔུང་རྩ་ཡིན།
ལྕེ་འོག་རྩ་གཉིས་བུར་སྨྱུག་ཀླན་ཀྱང་ཆོད་ཟེར། ཁ་ཅིག་འཕར་རྩ་ལའང་དོམ་མཁྲིས་བཏབ་ནས་རྨ་ལ་
ན་ཉེན་ཆེ་བས་དེ་ཡི་ཟུར་ན་ཁྲག་རྩ་སོ་ན་དུས་འབུར་འོང་བ་དེ་གཏར། རྣ་བའི་ནང་ལྗོན། གསུམ་ཡོད་
ན་གོང་མ་གཉིས་དེ་སྒྲིབ་རྩ་ཡིན། འོག་མ་དེ་སྲིད་རྩ། མུར་གོང་འཕར་རྩ།
378

གསོལ་འདེབས་གཡུལ་ལས་རྣམ་པར་རྒྱལ་བའི་རྔ་སྒྲ།
མཱཨཙིནྟཱཏབྷཱུཏཏརཱུ
མནྟ བན།
ཨོཾནམཿས
ཏཱརེ
།། གྭ
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེར་ཅི་འདྲར་
བགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུངས་སོ། །
སྤྱི་ཁྱབ་བློ་འདོན་པ ཚུལ་ཁྲིམས་བློ་གྲོས། ཆོས་དབྱིངས་ཉི་མ།
གཙོ་སྒྲིག་པ། གང་བསམ་ལྷུན་གྲུབ། སྨོན་ལམ་རྒྱ་མཚོ།
གཞུང་ལས་དོ་དམ་པ། ཆོས་ཀྱི་ཉི་མ། ཤོང་འདུས།
འཇུག་འགྲེལ་གྱི་ཞུ་དག་པ། ཁྱབ་བརྡལ།
ཡིག་སྒྲིག་པ། ཤྭ་རིགས་རྣམ་རྒྱལ།
ཞིབ་འབེབས་པ། ཨོ་རྒྱན་ཕྲིན་ལས།
ཐོར་བུའི་སྐོར་གྱི་ཞུ་དག་པ། བརྩོན་འགྲུས་མཐར་ཕྱིན། ཀུན་བཟང་བསོད་ནམས།
ཡིག་སྒྲིག་པ། བསྟན་པ་དར་རྒྱས།
ཞིབ་འབེབས་པ། ཁང་གདོང་ཆོས་ཀུན།
ཕྱི་ཤོག་མཛེས་བཀོད་པ། ཡིག་སྒྲིག་ཚོ་ཆུང་
379

མ།1
སྔ་འཁྱུང་མ་ཚུགས།
བླ་རུང་གཞུང་ལས་དོ་དམ་ཁང་ནས་འགྲེམ་སྤེལ་བྱས།

